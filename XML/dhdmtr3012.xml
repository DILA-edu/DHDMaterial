<?xml version="1.0" encoding="UTF-8"?><?xml-model href="dhd.rnc" type="application/relax-ng-compact-syntax"?><text id="dhdmtr3012" source="T1092">
<咒名>大可畏明王像品第六十五</咒名>
爾時<說咒者>觀世音菩薩摩訶薩</說咒者>。復白佛言世尊。大可畏明王觀世音菩薩像。若有有情見者。合掌禮敬供養。所有過現黑闇業障便令消滅。若常供養。則得最勝成就大可畏明王真言三昧耶種種解脫功德福蘊。通達一切真言三昧耶亦當日日。恭敬供養承事九十九殑伽沙俱胝那庾多百千如來應正等覺福蘊善根。又得十方一切諸佛菩薩諸天善神而常憶念。

<使用方法><施咒法>圖像當用<物品>白㲲</物品>或<物品>絹</物品>。勿截兩頭。方量三肘。畫匠畫時常淨洗浴。著新淨衣受八戒齋。勿以皮膠調和彩色。當中畫大須彌寶山。處山頂上七寶蓮華。於華臺上不空大可畏明王觀世音菩薩。結加趺坐三面六臂身檀金色。當中正面熙怡微笑首戴寶鬘。左面瞋怒齒咬下脣。右面可畏狗牙上出。三首寶冠冠有化佛。鬢焰赤聳。當中頭上出大可畏明王半身。一面兩臂面狀青色。作大笑面狗牙上出。首戴寶冠冠有化佛。髮髻赤色鬢焰赤聳。一手持劍一手執鎚。繞劍鎚上出火光焰。天妙衣服珠瓔璫釧。具莊嚴身遍身火焰。右第一手持開蓮華鬚屈如鉤。右第二手伸施無畏雨下眾寶。右第三手持三叉戟。左第一手持鉤。左第二手執索。左第三手執把金輪。是六手上放種種光。眾妙華綵羅縠天衣。珠瓔璫釧具莊飾之。身放大光。又明王右。多羅菩薩。身黃白色面目熙怡。手執青優鉢羅華。微少低頭半加趺坐。後觀世音母菩薩。身素白色面目熙怡。手執蓮華微少低頭半加趺坐。是二菩薩。以諸羅縠天妙衣服珠瓔璫釧。而莊飾之坐蓮華座。次下一髻羅剎女。面目可畏首戴髑髏。身真青色而有六臂。一手執蓮華一手持曲刀。一手持三叉戟一手執鉞斧。一手持羂索一手揚掌。衣服瓔珞具莊嚴身。半加趺坐瞻仰聖者。後毘樓博叉天王多聞天王焰摩王。半加趺坐捧諸寶華。又明王左。大然頂藥叉王。面極瞋怒身紫黑色。首髮赤竪曲躬長跪。二手當胸握持曲刀鉞斧。恭敬瞻仰遍身火然。後大然頂藥叉王眷屬僕從。合掌長跪遍身火然。後提頭賴吒天王毘樓勒叉天王。半加趺坐捧諸寶華。明王頂上左。大梵天那羅延天水天火天日天。半加趺坐捧諸寶華。明王頂上右。帝釋天摩醯首羅天淨居天風天月天。半加趺坐捧諸寶華。明王背後兩側七寶華樹。明王座左。持真言者長跪而坐。一手把諸枝葉華果一手把念珠。仰觀聖者。明王座右。天女使者面目可畏。曲躬而立正拱二手當胸握劍。天眾妙衣珠瓔環釧。具莊嚴身仰觀聖者。其山半腰。難陀龍王跋難陀龍王。左右相繳繳須彌山。山下大海中。有種種魚獸鳧雁蓮鴦白鶴孔雀。種種蓮華優鉢羅華。畫飾竟已。於閑靜處清淨洗浴著淨衣服。隨其心量作曼拏羅。中置是像。以諸<物品>華香</物品><物品>新白飲食</物品>承事供養。面東觀像結加趺坐。不空大可畏明王觀世音菩薩觀。誦大可畏明王央俱捨真言。字句相應滿一萬遍。<時間 t="pt">每月八日</時間>不食不語。以諸華香飲食供養。誦大可畏明王央俱捨真言一百八遍。常則所作一切世法皆得隨念。便獲世間最勝成驗。若有有情信心清淨。<時間 t="f">日日</時間>合掌觀瞻禮者。</施咒法><功效>斯人<益處 t="滅罪">所有四重五逆十惡諸罪</益處><症狀>災怪疫疾。種種身病</症狀>悉皆消滅。</功效></使用方法>

<使用方法>若有苾芻苾芻尼族姓男族姓女。<施咒法>每<時間 t="pt">白月八日</時間>能淨塗壇。或但灑掃獻<物品>時華果</物品>燒諸<物品>名香</物品>。合掌觀像誦斯真言者。</施咒法><功效>則等承事九十九殑伽沙俱胝那庾多百千諸佛。種種施會恭敬供養。成熟福蘊。六波羅蜜善根圓滿。復為十方一切諸佛菩薩摩訶薩憶念觀察。捨此身已西方淨土蓮華化生證宿命智。便得不空羂索心王陀羅尼真言廣大解脫蓮華曼拏羅央俱捨真言三昧耶盡皆現前。亦得一切如來祕密曼拏羅印三昧耶一時現前。常遊十方一切佛剎。覩諸如來種種相貌福德善相。復為世人恭敬供養。凡說言詞人皆頂受。心所求法即便增遂。</功效></使用方法></text>