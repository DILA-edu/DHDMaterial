<?xml version="1.0" encoding="UTF-8"?>
<?xml-model href="dhd.rnc" type="application/relax-ng-compact-syntax"?>
<text id="dhdmtr3056">
<咒名>千眼千臂觀世音菩薩置十肘曼拏羅壇法</咒名>
<使用方法><施咒法>次說壇法。凡作一切曼荼羅法門時。謹案梵本云。此國土無有作曼荼羅地。如彼天竺皆取上勝福德之地以為壇場。婆羅門國別有擇地方法。不能廣說。且論此漢地第一山居閑靜之處。在山頂上有形勢處。掘地去其石礫及瓦器惡土物等。然始平治。以<物品>瞿摩夷</物品>和<物品>香</物品>塗地。縱廣一丈六尺。起基十二指乃至十六指。一肘以為勝上。第一取<物品>白栴檀香</物品>。於其石上磨。取粖塗曼荼羅上。以<物品>五色粉</物品>摸界。其壇開四門。
東方門安提頭賴吒天王。
南方門安毘樓勒叉天王。
西方門安毘樓博叉天王。
北方門安毘沙門天王。
次第安天王。左右及眷屬各居本位。其曼茶羅中心。安千眼千臂觀世音菩薩像。像前置案。案上置呪法。燒種種香安<物品>種種飲食</物品>。散<物品>種種花</物品>以為供養。唯除雜物薰辛酒肉。自外日別造<物品>新香鮮者花樹果子</物品>。於像前著<物品>三白食</物品><物品>乳酪</物品><物品>酥蜜</物品>。燒<物品>檀香</物品><物品>沈香</物品><物品>酥合香</物品><物品>龍腦香</物品>。<時間 t="f">每日三時</時間>洗浴受三律儀。至心誦呪供養千眼觀世音菩薩。<時間 t="pt">晨朝午時日暮</時間>供養。日別不闕。如是乃至<時間 t="f">三七日</時間>。盡意供養畢來見呪師。作壇背地作法。呼召一切皆上圖畫像形。今案梵本無如此事。但知其呪師面向東方誦呪。作前第一第二第三乃至十二。請佛三昧印何勞假設印。作前印一遍各誦呪七遍。乃至第十二印畢。當自發不退堅固。但作法呼召一切皆來。令發菩提決定心。端坐想一切呪神在其眼前。一無障難不得畢竟。誦前大身呪滿一千八十遍。爾時觀世音菩薩。當化現作阿難身相貌。來問行者所須何法求何願耶(此語智通親自供養蒙作此問以此錄之)。行者白言為求無上菩提陀羅尼法。若蒙受記之時。唯願發慇懃心無求名利。所願須救一切眾生觀同一子。又願一切鬼神悉皆順伏。得如願已但自知耳。不得向人傳說。</施咒法>
(通翻此法與玄謩一本玄謩受學)</使用方法>

<使用方法>若<功效>欲得求一切願者。<施咒法>當作四肘水曼茶羅法。燒<物品>沈水香</物品>誦前身呪一百八遍。作前第十乞願印。</施咒法>即<益處 t ="滿願">得一切如願滿足</益處>訖。即焚却此一本。自外更無如此供養。一切陀羅尼法門悉皆成就。</功效></使用方法>

<使用方法>又法若<功效>欲得一切歡喜者。<施咒法>作前第九摩尼隨意明珠印誦身呪。呪<物品>烏麻</物品>二十一遍火中燒之。</施咒法>即得如意。</功效></使用方法>

<使用方法>若<功效>欲令喝羅(二合)闍歡喜者。<施咒法>當取<物品>喝羅(二合)闍園內樹枝</物品>。呪二十一遍擲置園中。</施咒法>即得歡喜。</功效></使用方法>

<使用方法>若<功效><益處 t ="刀兵怨賊">欲降伏惡人怨家者</益處>。<施咒法>當呪<物品>苦練木</物品>二十一遍火中燒之。</施咒法>即得歸伏。</功效></使用方法>

<使用方法><功效>又法若有神鬼難調伏者。<施咒法>取<物品>安悉香</物品>及<物品>白芥子</物品>。呪二十一遍擲火中燒。</施咒法><症狀  r="邪魅病">一切神鬼病</症狀>者自然臣伏。</功效></使用方法>

<使用方法><功效>記有<症狀 t ="疫病">疫病流行</症狀>。<施咒法>當作四肘水曼茶羅。取<物品>好牛酥</物品>呪一百八遍火中燒之。</施咒法>一切災疫悉皆消滅。又取酥少分。與疫病人食之立即除愈。</功效>昔有罽賓國疫疾流行。人得病者不過一二日並死。有婆羅門真帝將此法行。疫病應時即得消滅。行病鬼王出離國境知有驗矣。</使用方法>

<使用方法>又法<功效><益處 t ="國土危難">他國侵繞盜賊逆亂起來</益處>。<施咒法>作前第一總攝身印呪一百八遍。</施咒法>一切盜賊自然殄滅。</功效></使用方法>

<使用方法><功效>若一切業報眾生命根盡者。<施咒法>作前滅盡定印<時間 t="f">日日</時間>供養。燒<物品>況水香</物品>誦呪滿一千八十遍。</施咒法>即當轉其業障。</功效>昔波羅奈國有一長者。唯有一子壽年合得十六。至年十五有一婆羅門巡門乞食。見其長者愁憂不樂。夫妻憔悴面無光澤。婆羅門問曰。長者何為不樂。長者說向因緣。婆羅門答言。長者不須愁憂。但取貧道處分子得壽年長遠。于時婆羅門作此法門一日一夜。得閻羅王報云。長者其子命根只合十六。今已十五唯有一年。今遇善因緣得年八十故來相報。爾時長者夫妻歡喜踊躍。罄捨家資次施佛法眾僧。當知此法不可思議具大神驗。</使用方法>

<使用方法><施咒法>已曾入大都會三曼荼羅金剛大道場者。不須作曼荼羅。唯須結印誦呪。</施咒法><功效>無願不果速當成佛</功效>。</使用方法>

<使用方法><功效>若有<症狀  t="婦">女人臨當產時受大苦惱</症狀>。<施咒法>呪<物品>酥</物品>二十一遍令彼食之。</施咒法>必定安樂。所生男女具大相好。眾善莊嚴宿殖德本令人愛敬。常於人中受勝快樂。</功效></使用方法>

<使用方法><功效>若有<症狀  t="頭">眾生有眼痛</症狀>者。<施咒法>呪師以菩薩千眼印呪二十一遍。以印印眼</施咒法>眼即除愈。以此大因緣其人獲得天眼。光明徹見上界。種種天人受勝快樂處。</功效></使用方法>

    <使用方法>次說<方法名稱>畫像法</方法名稱>。謹案梵本。<施咒法>造像皆用<物品>白疊</物品>。廣十肘此土一丈六尺。長二十肘此土三丈二尺。菩薩身作檀金色。面有三眼一千臂。一一掌中各有一眼。綵色中不得著膠。以<物品>香乳</物品>和綵色。菩薩頭著七寶天冠身垂瓔珞。又一本云。此土無好白疊大者。但取一幅<物品>白絹</物品>。菩薩身長五尺作兩臂。依前第五千臂印法亦得供養。不要千眼千臂。此法亦依梵本。唯菩薩額上更安一眼即得。若欲供養此法門者。先須畫像。其畫像法必須作曼荼羅如法。令匠者受八戒齋。出入一上廁一洗浴。其像作成時。其畫匠及呪師恐多不如法。對像懺悔罪過。即安置壇中。即須作法設廣供養滿足<時間 t="f">三七日</時間>。</施咒法><功效>千臂千眼觀世音菩薩像。必放大光明過於日月。</功效>除不至心者。</使用方法>

其千眼千臂觀世音菩薩像法。武德年中中天竺婆羅門瞿陀提婆。將此像本來進。入內即不出。通案梵本。只言千眼千臂更無釋名。又案梵本。菩薩過去毘婆尸佛。亦現作降伏魔身。千眼中各出一佛。以為賢劫千佛也。千臂各各化出一轉輪聖王。此菩薩降魔身中最為第一。爾時世尊告觀世音菩薩等。我以佛神力窮劫廣說不能得盡。</text>

