<?xml version="1.0" encoding="UTF-8"?><?xml-model href="dhd.rnc" type="application/relax-ng-compact-syntax"?><text id="dhdmtr3005" source="T1092">
<咒名>廣大明王圖像品第五十七</咒名>
    世尊<使用方法>此不空廣大明王觀世音像。<功效>能<益處 t="滅罪">除有情一切罪障</益處>及<症狀>諸鬼神災疫厄難毒蟲毒藥一切怖懼</症狀>。<益處>施利眾生得無畏願。圓滿資生</益處>。<益處>一切善根福德增長</益處>。<益處 t="財富">令諸財寶自然盈滿</益處>。<益處>一切真言菩提眾行十波羅蜜圓滿相應</益處>。若有見聞憶念之者。得大福蘊善根增長。脫諸地獄一切苦果。以少功行獲大果報。當得種族圓滿相應皆具正見。</功效>

<施咒法>一切沙門婆羅門及諸人民恭敬供養。以<物品>細白㲲</物品>或<物品>絹細布</物品>。量方二肘三肘或四五肘隨力任得。<時間 t="pt">白月十五日</時間>起首圖畫。彩色色盞新淨好者。勿用皮膠。畫匠畫時一出一浴著淨衣服。圖不空廣大明王觀世音菩薩。結加趺坐三面六臂身真金色正面熙怡。右面微瞋狗牙上出。左面大瞋。三首月冠冠有化佛。三頭鬢髮髮焰赤聳。左第一手執金剛鉤并持蓮華。右第一手執三叉戟并持金剛棓。左第二手執羂索并持金剛鉤。右第二手執金剛杵并持金剛鉤。左第三手伸雨眾寶。右第三手向外揚掌安慰摩頂。寶珠瓔珞耳璫鐶釧。天諸衣服種種莊嚴。坐寶蓮華師子座上。佩火焰光光如鉤相。左多羅菩薩顏貌熙怡。首戴寶冠冠有化佛。半加趺坐。右濕廢多菩薩顏貌熙怡。首戴寶冠半加趺坐。各執寶華瞻仰菩薩。珠瓔鐶釧天諸衣服。種種莊嚴坐寶蓮座。佩火焰光。菩薩背後一一寶華果樹。樹上鸚鵡舍利白鶴孔雀加陵頻伽共命之鳥。是諸鳥頸眾寶瓔珞。多羅菩薩後。一髻羅剎女神。面目瞋怒手執器仗半加趺坐。濕廢多菩薩後。執金剛祕密主菩薩。顰眉努目急咬下脣狗牙上出。首戴寶冠繞冠鬢首赤焰聳髮。右手掌弄大金剛杵。左手仰伸髀上。珠瓔鐶釧天諸衣服。種種莊嚴半加趺坐。瞻仰菩薩。一髻羅剎女座下。焰摩王水天風天火天。提頭賴吒天王毘樓勒叉天王。執持器仗半加趺坐。執金剛祕密主菩薩座下。難陀龍王娑伽羅龍王優波難陀龍王。毘樓博叉天王毘沙門天王。執持槊索半加趺坐。菩薩頂上左。帝釋天伊首羅天。摩醯首羅天淨居天。俱摩羅天日天。乘眾色雲半加趺坐。捧持寶華瞻仰供養。菩薩頂上右。大梵天那羅延天。大自在天俱廢羅天月天。乘眾色雲半加趺坐。捧持寶華瞻仰供養。菩薩座下右。真言者䠒跪而坐。一手執寶華果枝一手執數珠香鑪。像外四邊遍大山水。山上種種華果樹林。一切鳥獸宮盤茶鬼。種種宮殿苦行仙眾。如法畫已置曼拏羅中。是真言者發菩提心。以<物品>沈水香</物品><物品>白栴檀香</物品><物品>薰陸香</物品><物品>龍腦香</物品><物品>酥合香</物品>。并諸<物品>香華</物品><物品>種種飲食</物品>而為供養。<時間 t="f">每日</時間>觀像誦廣大明王央俱捨真言一百八遍。</施咒法><功效><益處 t="滅苦">速淨蠲除阿毘地獄五無間罪謗正法罪一切劇苦</益處>。更不重受諸惡趣身。常得覩見一切諸佛菩薩摩訶薩等。<益處>當得出世世間一切真言悉地成就</益處>。<益處>一切貪瞋嫉慢垢業亦皆消滅</益處>。<益處>一切天神而皆護念</益處>。若有信心觀此像者。如見我身。若以華香供養之者。則當供養十方三世一切佛剎九十九殑伽沙俱胝那庾多百千如來應正等覺。隨得無量大福德蘊善根積集成熟相應。當證一切如來不退轉地相應。復得清淨大善知識而自相應。世尊是像當與諸真言者廣大三昧悉地成就。利益有情除諸宿障。而得清淨受勝安樂。</功效></使用方法></text>