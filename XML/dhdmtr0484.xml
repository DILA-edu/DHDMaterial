<?xml version="1.0" encoding="UTF-8"?><?xml-model href="dhd.rnc" type="application/relax-ng-compact-syntax"?><text id="dhdmtr0484" source="T20n1092_p0296a07">
不思議觀陀羅尼真言品第二十二
<p>爾時釋迦牟尼如來。誥觀世音菩薩摩訶薩言。汝當重說出世最上廣大解脫蓮花祕密心王曼拏羅印三昧耶。令受持者慧解開悟。一切無礙自在挺特。昇證最上一切勝解無上菩提。悉地滿足。爾時觀世音菩薩摩訶薩。歡喜踊躍即從座起。偏袒右肩合掌恭敬。頂禮佛足則於佛前。以諸塗香末香燒香寶幢幡蓋。眾寶妙花寶珠瓔珞。天妙衣服天諸樂具。廣設供養如來世尊一切菩薩摩訶薩眾。住此㫊暮伽王廣大解脫蓮花壇印三昧耶。一切天神壇神真言明仙。諸天龍神藥叉羅剎。阿素洛乾闥婆蘖魯茶緊那羅摩呼羅伽。及住補陀洛山。一切苦行真言明仙。諸餘一切真言明神等前。皆以諸妙香花衣服寶蓋幢幡。寶珠瓔珞。妙莊嚴具。周[打-丁+章]供養。</p>

<p>觀世音菩薩摩訶薩歡喜合掌。右遶如來數百千匝。則於佛前却住而坐。便白佛言世尊。是一切不空如來出世最上廣大解脫蓮花祕密心王神通壇印三昧耶中不思議觀陀羅尼真言三昧耶。是一切如來廣大真實神變解脫檀印三昧耶。是毘盧遮那如來廣大解脫壇印三昧耶。是不空觀最上心印三昧耶。但令讀誦。則得出世最上真實心三昧耶悉地成就。此三昧耶。復是一切如來神通加被授記別處。我今已得如來神通印持加被。欲對佛前為與一切持真言者。獲得最勝悉地故說。為與哀愍一切有情。滅除三世一切罪障。度脫無明生死故說。摧滅遮止一切地獄餓鬼傍生諸趣故說。為與一切邪見傲誕匱法有情。解治謗佛謗法謗菩薩聲聞獨覺逆罪故說。</p>

    <p>世尊<使用方法>若有<施咒法>有情怖諸罪業。能常晝夜具持儀式。讀誦受持不思議觀陀羅尼真言。懺悔諸罪持淨戒者。或有書畫見聞隨喜樂供養者。或有具見此經典者</施咒法>。世尊如是等人。皆<功效>得<益處 t="滅罪">解除無明貪瞋愚癡嫉妬我慢邪慢重罪蓋障</益處><症狀 r="邪魅病" rg="一切鬼病">諸鬼神病種種業報差別等病</症狀>。<益處 t="無刀兵怨賊">王難賊難刀杖禁閉</益處><益處>水難火難雷雹霹靂虎豹狐狼蚖蛇蝮蠍諸獸象龍。一切災難不相災害</益處>。<益處 t="風調雨順">一切惡風雷雹霹靂壞苗稼者亦皆除滅</益處>。</功效></使用方法></p>

<p>世尊<使用方法><施咒法>於此三昧耶志願成者。懺重罪者。不應於此真言教典生少疑心。白言世尊所以者何。
　不善善法中　　疑為惡中惡
　疑故不勤求　　二諦諸勝法
　諭愚商賈者　　海陸遇真寶
　疑惑無識解　　不採無價珍
　遇斯不空法　　疑惑亦復耳
　若斯生疑惑　　魔枷獄吏縛
　亦如師子王　　摑攥諸小獸
　不能得解脫　　疑惑亦如是
　菩提與生死　　二定真有法
　二中若生疑　　聾瞽無慧眼
　若有智慧者　　應生清信心
　唯然修誦持　　大悲解脫門
　譬商智慧者　　財履於坦路
　純逐勝利道　　計獲多財果
世尊以斯義故。持真言者應生淨信。如法書寫。受持讀誦是一切不空如來出世最上廣大解脫蓮花祕密心王神通壇印三昧耶母陀羅尼真言。奮怒王真言。悉地王真言。溥遍心印真言。不思議觀陀羅尼真言。常淨思惟法瑜伽觀。</施咒法>當知是人。則<功效>得證見一切如來大不思議廣大真實神變解脫壇印三昧耶。毘盧遮那如來神通加持廣大解脫壇印三昧耶。不空觀最上羂索心印三昧耶。出世間一切解脫大功德蘊具足相應。名不退住。一切如來憶念加持。為授阿耨多羅三藐三菩提記。</功效></使用方法></p>

<p>世尊<使用方法>若有<施咒法>有情為求無上正等菩提。守持淨戒常能依法。精進無退晝夜六時。發大悲心念諸有情。恭敬供養合掌頂禮。受持讀誦思惟如是不思議觀陀羅尼真言者。</施咒法>我見斯人。即名真實觀世音菩薩法蘊之身。亦名觀世音菩薩法所加持護念之身。亦名一切如來法所加持授記之身。亦名觀世音菩薩為當現與出世世願滿足之身。我常加以大悲精進堅固甲冑。為摜被身牢價影撫念護此人。何日令得坐菩提場轉大法輪齊類我等。以大悲心濟度三界一切有情。<功效>意樂之法皆得圓滿</功效>。</使用方法></p>

<p>爾時釋迦牟尼如來讚觀世音菩薩摩訶薩言。善哉善哉大悲者。汝申法願甚大希有。<使用方法><施咒法>若得見聞信供養者。則<功效><益處 t="滅罪">得除脫無量劫來眾罪苦業</益處>。</功效>何況有人守持齋戒。依法受持讀誦思者。豈當不證阿耨多羅三藐三菩提耶。</施咒法></使用方法></p>

汝應演說不思議觀陀羅尼真言三昧耶。今正是時。爾時<說咒者>觀世音菩薩摩訶薩</說咒者>。歡喜奮迅熙怡微笑。瞻仰如來即說<咒名>不思議觀陀羅尼真言</咒名>曰。
<p><咒語>那莫塞(桑紇反下同音)窒(都結反下同音)㘑(移結反二合)特婆(無何反下同)怒誐跢(多箇反下同一句)跛(北沒反二合下例同)囉底瑟恥諦瓢(毘藥反下同音二句)薩縛(無可反下同)嚲詑誐諦瓢(入聲三句)那莫那莫薩縛跛(二合)囉底(二合)曳迦(斤邏反下同)勃陀(上)[口*履]野(楊可反下同四句)室邏縛迦僧(去)祇(暨曳反)瓢(入聲五句)那謨梅窒(二合)㘑野跛(二合)囉畝契瓢(毘遙反六句)摩訶菩地薩埵縛誐拏縛㘑瓢(入聲七句)那莫㫊唎野跋馹囉陀(上)囉(八)摩訶曼拏攞禰(奴禮反)縛諦瓢(入聲九句)野莽婆嚕拏矩廢(無計反)囉(十句)[口*履]使誐拏縛㘑瓢(入聲十一句)那謨囉怛(二合)娜怛(二合)囉耶野(十二句)娜莫㫊唎耶(十三句)縛路枳諦濕(攥舌呼下同)縛囉野(十四句)菩地薩埵野(十五句)摩訶薩埵野(十六句)摩訶迦嚕抳迦野(十七句)怛𠆙(亭也反引)他(十八句)唵(喉中聲呼之)薩縛嚲詑誐跢(十九句)婆路枳嚲(二十句)播捨紇(二合)唎娜野(二十一句)入(攥口舌呼下例同)縛攞入縛攞(二十二句)達麼馱覩蘖皤(二十三句)柘攞枳攞(二十四句)摩訶鉢頭(途邑反)麼步惹(二十五句)陀(上)囉陀(上)囉(二十六句)摩訶播捨陀(上)羅(二十七句)縛囉縛囉(二十八句)囉濕(二合)弭舍嚲娑(去)㰤塞囉(二十九句)跛(同上)囉底曼抳嚲舍[口*履]囉(三十句)嚲囉嚲囉(三十一句)弭補囉諦若陀囉(三十二句)皤囉皤囉(三十三句)殺播囉弭嚲(三十四句)播[口*履]布囉拏(三十五句)迦攞迦攞(三十六句)摩訶沒(二合)囉㰤(呼邑反)麼廢(同上)灑陀(上)囉(三十七句)麼攞麼攞(三十八句)薩縛播簸(北我反)婆囉拏麼攞(三十九句)枳[口*履]弭灑那(奴箇反)捨娜(四十句)度嚕度嚕(四十一句)菩地薩埵縛弭秫(輸律反)馱(四十二句)步嚕步嚕(四十三句)摩訶薩埵縛襪縒攞(四十四句)野莽婆嚕拏矩廢(同上)囉(四十五句)那麼塞訖(二合)[口*履]嚲(四十六句)虎嚕虎嚕(四十七句)沒(二合)囉㰤摩弭瑟努(輕呼)摩醯濕(二合)縛囉(四十八句)矩摩囉灘(奴爛反)儞計濕(二合)縛囉(四十九句)縊(伊異反)濕(二合)縛囉囉摩醯濕(二合)縛囉(五十句)禰(奴計反)縛補怛(都訖反二合)囉蔓(無繁反)儞嚲(五十一句)那麼塞訖[口*履]嚲弭弭馱(五十二句)麼抳怛理陀(上)囉(五十三句)㫊弭嚲皤爾娜(五十四句)摩矩吒(上)陀(上)囉[寧*立](寧立反)𡅖(名養反五十五句)麼抳迦娜迦(五十六句)跋馹囉吠女(去)[口*履]野(五十七句)摩囉迦嚲鉢(二合)頭麼(五十八句)邏倪(魚禮反)捺(奴乙反二合)囉儞攞(五十九句)[寧*立](同上)𡅖(同上)穆訖底迦(六十句)楞(去聲)訖(二合)[口*履]嚲舍[口*履]囉(六十一句)拽腎(諸振反)饒(去聲)播弭嚲陀(上)囉(六十二句)惹吒(上)麼矩吒(上六十三句)漫泥嚲(六十四句)那縛戰捺(同上二合)囉(六十五句)囉旨嚲(六十六句)鉢(二合)頭麼陀(上)囉(六十七句)鉢(二合)頭摩縒娜(六十八句)鉢(二合)頭摩步惹(六十九句)窒(二合)[口*履]路(輕呼)者娜(七十句)窒(二合)[口*履]戍(去)攞(七十一句)陀(上)囉播捨陀(上)囉(七十二句)薩縛嚲詑誐跢(七十三句)鼻使訖嚲(七十四句)娑(去)嚩娑(去)囉(七十五句)薩縛播簸(同上七十六句)跛(二合)囉舍麼那迦囉(七十七句)摩訶迦嚕抳迦(七十八句)覩嚕覩嚕(七十九句)薩縛薩埵婆囉那(同上)野迦(八十句)菩地菩地(八十一句)薩縛嚲詑誐跢(八十二句)婆路枳嚲(八十三句)菩地曼拏攞(八十四句)婆路(輕呼)枳嚲(八十五句)路(輕呼)計濕(二合)縛囉(八十六句)摩醯濕(二合)縛囉(八十七句)摩訶振跢麼抳陀(上)囉(八十八句)弭濕(二合)縛嚕跛(八十九句)摩訶譟𡅖(同上九十句)婆馱娜(九十一句)摩訶迦嚕抳迦(九十二句)勃𠆙(亭夜反)勃𠆙(九十三句)菩陀(上)野皤伽(上)畔(引九十四句)薩縛嚲詑誐跢(九十五句)婆路(輕呼)枳嚲蘖皤(九十六句)摩訶奔(脯悶反)孃(上九十七句)諦惹陀(上)囉(九十八句)跛(同上)囉婆囉(九十九句)悉地迦囉(一百句)薩縛𡖺(名夜反)地㰤囉(一句)薩縛薩埵縛那(去)耶播囉(二句)薩縛耨(輕呼)佉(上)跛(二合)囉暮者迦(三句)摩訶迦嚕抳迦(四句)那謨窣覩羝莎(二合)縛訶(一百五句)</咒語></p>

<p>爾時觀世音菩薩摩訶薩。說是陀羅尼時。其補陀洛山變成七寶。光瑩明徹。其諸花樹。皆盡變成九十九億殑伽沙俱胝那庾多百千微塵世界七寶堂閣。光明間錯。皆以種種寶鐸金鈴垂珠納縵寶珠花拂寶蓋幢幡。對相交錯處處莊飾。一一堂閣中有九十九億百千高座。寶飾光現。則有十方一切如來皆來坐座。是諸如來伸金色手。摩觀世音菩薩摩訶薩頂。同聲讚言善哉善哉觀世音。能善演斯出世最上大正道門。廣令給濟贍部有情。</p>

<p><使用方法><功效>蠲治罪障脫生死海。若有有情一經於耳。當得入於最勝佛道。</功效></使用方法>

<使用方法>若有<施咒法>書寫讀誦受持見聞隨喜樂供養者。</施咒法><功效>皆令當得廣作佛事。應知斯人現身得名一切如來一子之地。</功效>其山一切藥草叢林。皆盡變成眾寶蓮花。大如車輪花齊儷人。光明煜爚。以青琉璃而為其幹。眾寶為葉。閻浮檀金以為其臺。赤珠為子白珠鬚蘂。則有十方一切菩薩摩訶薩。皆來此花如法而坐。各執種種真珠瓔珞價直億千。皆當供養觀世音菩薩摩訶薩。聽聞如是陀羅尼真言壇印三昧耶。是時三千大千世界。地六大動變成金色。於虛空中繽紛亂雨天諸寶花。供養一切諸佛如來一切菩薩摩訶薩是陀羅尼真言壇印三昧耶。</使用方法></p>

<p>爾時執金剛祕密主菩薩。奮迅微笑即從座起。輪舞其杵步如師子。往詣佛前頭面禮足。合掌恭敬而白佛言。世尊此出世間陀羅尼壇印三昧耶。甚奇希有。能現如是廣大神通變化三昧耶。具大威德等如如來。處贍部洲初出于世。轉大法輪興大佛事。最極希有。</p>

<p>若有有情一經於耳。則得無量大功德聚。稱歎相應。我見此陀羅尼。定與今當一切有情作大光明。世尊贍部洲界。橫大法舟運濟有情。唯觀世音菩薩摩訶薩故。餘無有能起以大悲救度有情。爾時如來謂執金剛祕密主菩薩言。如是如是如汝所說。此陀羅尼與贍部洲一切有情。作大父母。我常見是觀世音菩薩摩訶薩。為贍部洲出世世間一切有情。橫大法船作大依止。皆等濟度圓滿安置陞入佛道。是觀世音菩薩摩訶薩。已於無量微塵阿僧祇劫。住持勇猛大精進力。作大利益為度有情。爾時執金剛祕密主菩薩。往觀世音菩薩摩訶薩前。合掌頂禮。持日光藏大摩尼寶。供養觀世音菩薩摩訶薩。及以一切天諸妙花。遍散供養退座而坐。</p>

<p>爾時釋迦牟尼如來應正等覺。則入不空無垢清淨光三摩地。頂放種種色光焰輪。變成傘蓋其蓋復放種種色光遍滿虛空。於其光中圓現種種廣大神變。一一光中。現殑伽沙俱胝那庾多百千微塵剎土一切如來應正等覺。是諸如來一時讚歎觀世音菩薩摩訶薩曰。善哉善哉摩訶薩。能善演斯<使用方法>最極難有陀羅尼曼拏羅印三昧耶。是法<功效>能示菩提道場轉大法輪。燃大法炬建大法幢。擊大法鼓吹大法螺。摧伏四魔。等趣諸佛十力四無所畏四無礙解十八佛不共法真如實際。圓滿十波羅蜜多一切智智十地五眼六神通一切菩薩摩訶薩法。與失正道者安示正道。失正念者安示正念。行惡道者安示善道。作種菩提種子道場。</功效></使用方法></p>

<p>爾時釋迦牟尼如來。復誥觀世音菩薩摩訶薩言。大清淨者汝復說此出世最上不思議觀陀羅尼真言廣大神通解脫壇印三昧耶。爾時觀世音菩薩摩訶薩又白佛言。世尊此<使用方法>不思議觀陀羅尼真言解脫曼拏羅印三昧耶。是觀世音最上上心廣大神通。<功效>能現種種廣大神變。幻化千臂千手千印千眼千頭三昧耶。一時等入殑伽沙俱胝那庾多百千微塵剎土一切如來甚深祕密大曼拏羅印三昧耶。坐菩提座轉大法輪。然大法炬吹大法螺。建大法幢演大法義。摧伏天魔蘊魔煩惱魔死魔。關閉一切地獄趣餓鬼趣畜生趣阿素洛趣。成就一切陀羅尼真言曼拏羅印三昧耶。一切不空如來般若字觀三昧耶。不空無等自在三昧耶。不空遍知神變三昧耶。不空心攝受願海三昧耶。不空安立一切有情菩提命三昧耶。不空菩薩摩訶薩廣大神變三昧耶。不空辯才演說一切如來神通三昧耶。不空發起一切供養海雲三昧耶。不空供養承事一切如來三昧耶。不空住行迴向十地三昧耶。不空入大涅槃城三昧耶。不空圓滿六波羅蜜三昧耶。不空寶雨一切幢幡寶蓋天妙衣服塗香末香三昧耶。不空命終見一切如來種種勝妙莊嚴佛剎三昧耶。不空大福德蘊滿足三昧耶。不空殖種善根成熟三昧耶。一切不空如來神通三昧耶。不空自在成就三昧耶。不空陀羅尼真言解脫壇印變像三昧耶。不空廣大成就三昧耶。不空一切法藏伏藏三昧耶。不空壽命增長福殖三昧耶。不空名聞不壞三昧耶。不空度脫大生死海三昧耶。不空解脫無明老病愁歎苦憂惱三昧耶。不空圓滿有情願三昧耶。不空念具足三昧耶。不空受持善根圓滿三昧耶。不空大真言明仙輪王三昧耶。不空入三十三天宮殿三昧耶。不空入兜率陀天宮殿三昧耶。不空入色究竟天宮殿三昧耶。不空入帝釋天宮殿三昧耶。不空一手現大神力掌動須彌盧山三昧耶。不空密行真言明仙三昧耶。不空一切真言明仙輪王中大輪王三昧耶。不空一切如意法雨三昧耶。不空降大天雨三昧耶。不空雨種種釵璫環釧寶冠瓔珞妙莊嚴具三昧耶。不空雨天諸飲食三昧耶。不空種種究竟度脫有情願三昧耶。不空種種論偈諷頌。理趣毘柰耶經。契經倪耶經。授記經伽陀經。烏陀那經因緣經。譬喻經本事經。本生經方廣經。未曾有經塢波提舍經。阿毘達磨一切論辯三昧耶。不空入一切大乘海三昧耶。不空治譴遮止一切藥叉羅剎餓鬼毘舍遮鬼宮盤茶鬼陽顛鬼種種障礙毘那夜迦諸惡鬼神三昧耶世尊此陀羅尼。廣具如是無量無邊大功德聚。以是稱名不思議觀陀羅尼真言。<益處 t="滅苦">能滅一切地獄趣餓鬼趣畜生趣阿素洛趣</益處>。<益處 t="消災">解除一切災厄怖懼</益處>。示現出世世間一切三昧耶。十善業道。不空阿鞞跋致。大涅槃道。成就無上正等菩提。安住一切如來祕密心藏。</功效></使用方法>
世尊此不思議觀陀羅尼真言。是觀世音最上上心廣稱歎處。</p></text>