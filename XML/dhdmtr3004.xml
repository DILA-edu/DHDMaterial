<?xml version="1.0" encoding="UTF-8"?><?xml-model href="dhd.rnc" type="application/relax-ng-compact-syntax"?><text id="dhdmtr3004" source="T1092">
廣大明王央俱捨索曼拏羅品第五十六
<p>爾時觀世音菩薩摩訶薩。復白佛言世尊。是不空廣大明王央俱捨真言中。有<咒名>不空廣大蓮華央俱捨曼拏羅印三昧耶</咒名>。此曼拏羅印三昧耶。乃是一切如來同所加被。大三昧耶成就之處。若有見聞隨喜受持讀誦。則得不空一切神變廣大蓮華壇印三昧耶陀羅尼真言像法成就。又得會入一切如來種族曼拏羅印三昧耶。一切如來加持擁護。我欲佛前當為憐愍修真言者。當得最勝成就故說。亦為饒益一切有情得安樂故說。亦為一切沙門婆羅門剎帝利毘舍戍陀童男童女滅蓋障故說。</p>

<p>爾時釋迦牟尼如來。謂觀世音菩薩摩訶薩言。善哉善哉清淨者。具大慈悲順利一切持真言者沙門婆羅門毘舍戍陀童男童女。得法寶藏安處菩提。汝當說是廣大蓮華央俱捨曼拏羅印三昧耶。及說一切平等種族成就三昧耶。此壇印法。一切如來神通威力悉已加被。我以神通亦已加被。</p>

<p>爾時<說咒者>觀世音菩薩摩訶薩</說咒者>又白佛言。世尊此<使用方法><施咒法>不空廣大明王央俱捨真言中。真實最勝成就不空廣大蓮華央俱捨曼拏羅印三昧耶。縱廣八肘或復五肘方圓。穿去惡土瓦石骨木。填<物品>淨好土</物品><物品>香水</物品>灑和。堅築平填起基五指。<物品>香泥</物品>塗摩規郭界院。內院當心畫百八葉白敷蓮華。一一葉上羂索印金剛鉤印上火光焰。臺上二手合腕相著。一手持金剛鉤一手執七寶羂索。其鉤頭狀作龍頭相。柄頭寶珠相。其索兩頭作蛇頭相。繞鉤索上火光明焰。四面四角寶須彌座。南面多羅菩薩印。北面白身觀世音母菩薩印。西面馬頭觀世音印。東面毘俱胝觀世音印。東北角一切觀世音蓮華種族印。東南角戰多菩薩印。西南角耶輸末底印。西北角一車三般底成就印。繞火光焰。次院四面開敷蓮華。臺上月輪。四門月輪上如意珠印。四角月輪上金剛杵印。四面月輪。上羂索印金剛鉤印。金剛杵華鬘印。金剛三昧耶印一切金剛種族印。金剛拳印一切金剛鎖印。大眾金剛印繞上火焰。次院四面開敷蓮華。臺上月輪。於月輪上置此部中一切手印。四門如意寶瓶印。四角金剛鉤印繞火光焰。次院四面寶須彌座。座上諸器仗印繞火光焰。東門執金剛祕密主菩薩。持金剛杵半加趺坐。南門一髻羅剎女神。手持器仗半加趺坐。西門執金剛鎖神。持金剛鎖半加趺坐。北門度底使者。手持器仗。半加趺坐四角四天王。執持鉤槊半加趺坐。是八神身佩火光焰。內外院地青色寶地其院標界。金剛寶地上種種色如意寶珠火焰圍繞。外四面界。標白界道開廊四門。種種幡華而莊嚴之。四門四角。釘佉陀羅木橛結持方界。五色線索外畔圍界。界上間錯布諸<物品>金華</物品><物品>銀華</物品>。<物品>真珠華</物品><物品>青瑠璃珠華</物品>。<物品>白瑠璃珠華</物品><物品>赤瑠璃珠華</物品>。<物品>黃瑠璃珠華</物品><物品>緣瑠璃珠華</物品>。及<物品>諸色螺</物品><物品>諸色華鬘</物品>。四門四角<物品>銀閼伽香水瓮</物品>。口插諸華枝葉。<物品>五色繒綵</物品>繫其項上。以<物品>金器</物品><物品>銀器</物品><物品>磁器</物品>。盛<物品>諸飲食</物品><物品>乳酪</物品><物品>果子</物品>。如法敷設。散布諸華而為供養。外八方置<物品>燈樹臺</物品>燒<物品>香油燈</物品>。門置<物品>香罏</物品>。<物品>沈水香</物品><物品>白栴檀香</物品><物品>蘇合香</物品><物品>畢栗迦香</物品><物品>龍腦香</物品>。如法合治四門燒焯。外四面布一百六十四<物品>燈</物品>作大光鬘。於外四角燒<物品>安悉香</物品><物品>薰陸香</物品><物品>薩攞枳香</物品>。真言者伴所請法者。清潔澡浴以香塗身著淨衣服。其真言者。東門誦大可畏明王央俱捨真言。作法結護。誦廣大明王央俱捨真言發願讚歎。加持<物品>牛酥乳酪</物品>。請法者服為作護身。又復結界而燒焯香。誦廣大明王央俱捨真言。啟請阿彌陀佛釋迦牟尼佛觀世音菩薩種族大眾。及請十方一切諸佛菩薩摩訶薩一切金剛。會壇供養。復請十方一切諸天龍神八部。會壇本位。又重結界白諸聖眾。整持威儀位座而坐。以諸香華遍散供養。禮讚行道作種種法。於西門首教請法者。散華禮拜授三昧耶。又重禮拜發四弘願。出於南門東廣設護摩作大供養。若真言者作護身法澡浴法。數珠法羂索法。安隱法豐饒法。調伏一切人非人法請召法。發遣法結界法。警覺十方一切諸佛菩薩金剛諸天龍神法。淨諸供物淨白茅草所作諸法。皆以廣大明王央俱捨真言作法成就。</施咒法>世尊此廣大明王央俱捨真言。十方一切諸佛菩薩金剛。以大神通常加被之。觀世音菩薩摩訶薩。及種族一切菩薩摩訶薩。皆以一切神通威力亦常加被。與大不空悉地成就。若有一切沙門人民會此壇者。<功效>得<益處 t="滅罪">除身中無始劫業十惡罪障</益處><症狀>一切病惱</症狀>。當知斯人今世後世得大福蘊安處大寶。若<益處>命終時身心安樂無諸痛惱</益處>。<益處>當往淨土蓮華化生</益處>。<益處>證宿命智</益處>得俱胝那庾多百千佛剎一時門開。遊斯佛剎聽聞一切甚深之法皆得悟解。復得此諸佛剎如來摩頂安慰。為授阿耨多羅三藐三菩提記。一時誥言汝今此身為最後身。乃至菩提坐於道場。轉大法輪常不退轉。時世人民恭敬供養。一切財寶自然資長。大梵天那羅延天。摩醯首羅天伊首羅天。三十三天一切天眾。焰摩王等而常守護。恭敬讚歎是人。又當承事供養九十二殑伽沙俱胝那庾多百千諸佛。所種殖善根而得成熟。</功效></使用方法></p>

<p><使用方法><施咒法>若有暫以一<物品>華</物品>一<物品>果</物品>一<物品>塗香</物品>一<物品>燒香</物品>。供養此曼拏羅者。當以<物品>天諸牛頭栴檀沈水之香</物品>。燒焯供養十方一切剎土中九十九殑伽沙俱胝那庾多百千諸佛廣大福聚。</施咒法><功效>復得十方一切如來讚言。善哉善哉善男子。往昔一切如來亦已供養此曼拏羅得六波羅蜜。多福蘊成就相應。復得一切菩提法蘊成就相應。復得不空廣大明王央俱捨真言一切勝法成就相應。此人言說人皆信納。應知此壇為諸如來之所加護猶如制多。若有眾生親近隨喜者。亦<益處>滅災疾</益處>等見一切如來深法。當得出世。世法成就。<益處>眾橫怨難盡皆除滅</益處>。捨身當生西方淨土蓮華化生。見此壇者或生天上。乃至菩提更不墜受三途等身。</功效></使用方法></p></text>