<?xml version="1.0" encoding="UTF-8"?><?xml-model href="dhd.rnc" type="application/relax-ng-compact-syntax"?><text id="dhdmtr0486" source="T1092">
<咒名>二字真言</咒名>曰。
<咒語>唵(一)步(引二)</咒語>
<使用方法>如是真言<施咒法>大悲心觀觀世音。如法受持。思惟八法圓滿修習。何等為八。一者圓滿清淨禁戒。謂不起聲聞獨覺作意及餘破戒。障菩提故。二者知恩報恩。謂得小恩尚不忘報。況大恩惠而當不酬。三者住安忍力。謂設諸有情來見侵毀。而於彼所無恚害心。四者受勝歡喜。謂所化有情既得成熟。身心適悅受勝歡喜。五者不捨有情。謂拔濟有情心恒不捨。六者恒起大悲。謂作是念。我為饒益一切有情。假使各如無量無數殑伽沙劫。處大地獄受諸劇苦。或燒或煮或斫或截。若刺若懸若磨若擣。受如是等無量苦事。乃至令彼乘於佛乘而般涅槃。如是一切有情界盡。而大悲心曾無厭倦。七者於諸師長以敬信心。諮承供養如事佛想。謂求無上正等菩提。恭順師長都無所顧。八者勤求修習法波羅蜜。謂於諸法波羅蜜多。專心修學遠離餘事。如是修治此真言者。</施咒法><功效><益處 t="滅罪">能害過現無間罪障</益處>。<症狀>種種諸病</症狀>盡皆消滅。<益處>一切鬼神不橫嬈惱</益處>。摩尼跋陀神毘沙門神。守持財寶而常擁護。阿彌陀佛現為證明。當捨命已。生補陀落山觀世音菩薩寶宮殿中。住離垢地。得不空羂索心王陀羅尼真言悉地。而自現前。</功效></使用方法></text>