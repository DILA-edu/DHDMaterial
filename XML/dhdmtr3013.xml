<?xml version="1.0" encoding="UTF-8"?>
<?xml-model href="dhd.rnc" type="application/relax-ng-compact-syntax"?>
<text id="dhdmtr3013">
清淨蓮華明王品第六十七
<p>爾時觀世音菩薩摩訶薩。說此大可畏明王央俱捨真言時。便復合掌瞻仰如來。熙怡微笑身放億俱胝百千色光。照曜十方三千大千佛之世界。以光神力能令十方三千大千諸佛世界滿虛空際。靉靆彌雨天諸眾妙寶雨海雲。天諸殊特牛頭栴檀末香塗香海雲。廣大清淨薩頗胝迦寶香海雲。放斯光時眉間白毫出甘露渧。如大星流。其色明踰頗胝迦寶。清淨瑩徹從空墜下。正住佛前變成眾寶千葉蓮華。其華純以瑠璃為莖。有大光明超億千日初出色光。磐薄高大如菩薩等。</p>

<p>爾時執金剛祕密主菩薩摩訶薩。見此露渧變成眾寶千葉蓮華。瑠璃為莖光明赫奕。踊躍歡喜得未曾有。即起合掌頭面禮足。白言聖者今所神變實難思議。我今思念本未曾識。惟願聖者速為解釋。
爾時觀世音菩薩摩訶薩。告執金剛祕密主菩薩摩訶薩言。我有不空羂索心王名清淨蓮華明王央俱捨真言大曼拏羅印三昧耶我欲佛前當正宣說。以此明王央俱捨真言神通威力。故現斯瑞。如是明王我白毫中而出現之。具大周廣神通威德。</p>

<p>爾時執金剛祕密主菩薩摩訶薩。聞斯說已合掌恭敬。頭面頂禮右繞三匝。乃往佛前於一面立。手持白拂揖拂如來一切智身。爾時釋迦牟尼如來。謂觀世音菩薩摩訶薩言。汝今當說不空羂索心王清淨蓮華明王央俱捨真言大曼拏羅印三昧耶。若演說者則得一切如來種族祕密心陀羅尼真言壇印三昧耶。顯現開剖無諸翳障。如是一切陀羅尼真言壇印三昧耶。隨是明王法中住現。一切最勝真實解脫曼拏羅王三昧耶。及諸天神壇印三昧耶皆顯現之。如是明王央俱捨真言。常為一切天神壇神而守護之。恒不放捨。於世諸法疾得成就。</p>

<p>爾時<說咒者>觀世音菩薩摩訶薩</說咒者>。承佛誥語。為於世間一切垢重尠福有情持陀羅尼真言者。仰觀如來歡喜奮迅。即說<咒名>清淨蓮華明王央俱捨真言</咒名>曰。
<咒語>娜莫塞(桑紇反)窒(丁結反二合)㘑野(楊可反下同音)特(能邑反二合)婆(無可反)努誐(銀迦反又音迦字斤攞反下同音)嚲(一句)跛(二合)囉底(丁枳反)瑟恥諦瓢(毘藥反下同音二句)薩嚩(無可反下同音)勃陀(上)菩地薩埵(二合)嚩(三句)跛(二合)羅縒囉嚲詑(他可反)誐跢(多箇反下同音)俁(愚矩反)呬野(四句)漫拏攞畝捺(能乙反)囉(二合五句)曼怛(登乙反二合)囉跛(二合)囉縒囉婆(去)沒捺(輕)嚟(二合)瓢(六句)娜莫㫊唎野跋馹囉(二合)陀(上)囉(七句)薩嚩矩攞俁呬野(八句)苾𠆙(亭夜反)陀(上)[口*履]捺(同上二合)囉跛(二合)囉底(同上)瑟恥諦瓢(毘遙反九句)娜莫薩嚩跛(二合)囉底(丁以反)曳迦(斤邏反下同音)勃陀(上)[口*履]野(十句)室囉嚩迦僧(去)祇(虬曳反)瓢(毘遙反十一句)底跢娜誐嚲跛(二合)囉窋(丁聿反)半禰(奴禮反下同音)瓢(十二句)那莫薩嚩漫拏攞俁呬野(十三句)摩訶苾𠆙(同上音)囉惹娑(去)陀(上)娜悉悌瓢(毘遙反十四句)娜謨囉怛娜(二合)怛囉(二合)耶野(十五句)娜莫㫊唎耶嚩路枳諦濕嚩(二合)囉野(十六句)菩地薩埵(二合)嚩野(十七句)摩訶薩埵(二合)嚩野(十八句)摩訶迦嚕抳迦野(十九句)薩嚩苾𠆙(同上音)漫拏攞囉惹(二十句)摩訶暮伽(上)弭矩(二合)沒(盧骨反)嚩拏悉悌瓢(二十一句)薩嚩畝𡫸(寧吉反)㘑瓢(二十二句)怛[寧*也](寧也反)他(二十三句)唵(喉中擡引呼二十四句)弭麼隷弭麼攞蘖髀(二十五句)弭麼濫畝若鉢頭(二合)米素[口*履]野襪(無遏反)者栖(二十六句)娑(去)㰤塞(同上)囉囉濕弭計囉臡(如例反二十七句)摩訶囉濕弭入嚩攞嚩皤徙諦(二十八句)柘囉柘囉(二十九句)柘柘羅(三十句)散者囉鉢頭(二合)暮嚲[口*履](三十一句)鉢頭(二合)麼蘖髀(三十二句)鉢頭(二合)麼步臡(三十三句)素𡫸(寧吉反)麼囉濫暮惹弭麼黎(三十四句)摩抳迦娜(三十五句)跋馹囉(二合)廢(無計反)女(去)[口*履]曳捺(二合)囉儞攞(三十六句)摩囉迦嚲鉢頭(二合)摩囉誐(三十七句)弭弭陀(上)摩訶麼抳喇怛那(三十八句)楞(去)訖[口*履]嚲捨[口*履]㘑(三十九句)陀(上)囉陀(上)囉(四十句)摩訶鉢頭(二合)麼馱㘑(四十一句)播囉播囉(四十二句)播囉首播捨陀(上)㘑(四十三句)娑(去)囉娑(去)囉(四十四句)縒曼嚲廢(無計反)嚕者泥(四十五句)薩嚩嚲詑誐跢俁呬耶(四十六句)地瑟恥底(丁禮反)句攞娑(去)麼野(四十七句)播[口*履]布囉抳(四十八句)陀(上)囉陀(上)囉(四十九句)跋馹囉入嚩攞(五十句)摩羅蘖髀跋馹囉跋馹㘑(五十一句)跋馹囉地瑟恥嚲鉢頭(二合)米(五十二句)𤙖𤙖(五十三句)麼抳麼抳(五十四句)摩訶麼抳振嚲麼抳(五十五句)播捨陀(上)囉(五十六句)虎嚕虎嚕(五十七句)鉢頭(二合)米鉢頭(二合)麼憍(魚照反)𠼝(五十八句)鉢頭(二合)麼播抳婆(同上音)囉泥(五十九句)㫊暮伽(上句)鉢頭(二合)米(六十句)唵(同上呼)鉢頭(二合)弭儞(六十一句)鉢頭(二合)摩麼抳(六十二句)跋馹囉馱(上)㘑(六十三句)薩嚩嚲詑誐跢矩攞(六十四句)娑(去)麼[尼*也](尼也反)縒麼耶(六十五句)地瑟恥諦(六十六句)摩訶弭補攞步臡(六十七句)皤囉皤囉(六十八句)參(去)皤囉(六十九句)步嚕步嚕(七十句)步囉抳(七十一句)避[口*履]避[口*履](七十二句)縒曼嚲婆路枳嚲苾𠆙(同上音)囉臡(七十三句)跛(二合)囉縒囉跛(二合)囉縒囉(七十四句)縒曼嚲弭麼黎(七十五句)薩嚩苾𠆙(同上音)漫拏攞禰嚩嚲(七十六句)那麼塞訖[口*履]羝(七十七句)嚲囉嚲囉(七十八句)跢囉野哆囉野(七十九句)縒曼嚲舍播[口*履]布囉抳(八十句)薩嚩菩地薩埵(二合)縛避曬者儞(八十一句)薩嚩嚲詑誐哆暮伽(上)㰤避使訖(二合)羝(八十二句)㫊避詵旨(二合)野𤚥(牟含反八十三句)薩嚩苾𠆙(同上音)漫拏攞(八十四句)矩攞縒麼耶避曬階(八十五句)薩嚩嚲詫誐跢播抳嚩囉泥(八十六句)鉢頭(二合)麼憍(魚照反)隷(八十七句)鉢頭(二合)麼跛(二合)囉髀(八十八句)鉢頭(二合)麼弭迦瞻畝惹蘖髀(八十九句)𤙖𤙖(九十句)跋馹㘑跋馹㘑(九十一句)跋馹囉鉢頭(二合)米(九十二句)嚲詑誐跢矩羅地瑟恥諦(九十三句)㫊暮伽(上)嚩囉抳(九十四句)薩嚩舍播[口*履]布囉抳(九十五句)薩嚩播野耨(輕)佉(上九十六句)鉢(二合)囉舍麼儞(九十七句)㫊暮伽(上)紇(二合)[口*履]娜野悉地(九十八句)娑(去)陀(上)野弭麼黎(九十九句)𤙖㤄(一百句)唵(同上呼)嚩羅泥鉢頭(二合)麼步臡(一句)娜謨窣覩羝鉢頭(二合)麼補勢(知西反二句)莎(去)嚩訶(一百三句)</咒語></p>

<p>爾時觀世音菩薩摩訶薩。說是明王真言之時。光明溥照一切如來種族祕密心陀羅尼真言曼拏羅印三昧耶。佛前蓮華即自開敷。臺中出現不空羂索心王清淨蓮華明王三面四臂。首戴寶冠冠有化佛。當中正面圓滿熙怡。眉間一目。左右二面如不空羂索觀世音左右面目。一手持開蓮華一手執羂索。一手持寶幢一手把三叉戟。眾寶瓔珞耳璫環釧。天諸衣服種種莊嚴。相好殊特踰於諸天。無量億千蓮華臺上結加趺坐。放億俱胝百千光明。放斯光時從座而起。整理衣服合掌恭敬。頂禮雙足繞佛三匝。却還本座曲躬而立瞻仰尊顏目不異顧。</p>

<p>爾時釋迦牟尼如來。謂清淨蓮華明王言。善哉殊特何故前立。瞻視我好欲求何願。爾時清淨蓮華明王前白佛言。今於如來請授一切如來種族祕密心陀羅尼真言曼拏羅印三昧耶總持明門最上第一。佛復告言汝欲十方一切如來毘盧遮那如來一切種族祕密心陀羅尼真言曼拏羅印三昧耶灌頂受記者。汝當善聽我授與汝。稱汝第一。汝今授名多羅菩薩。亦名濕廢多白身觀世音菩薩。亦名毘俱胝觀世音菩薩亦名蓮華端嚴首菩薩。亦名計唎枳利大天神亦名金剛度底天神。亦名毘摩羅迦履天神亦名蓮華眼天神。亦名金剛鎖天神亦名毘利金剛天神。亦名蓮華光明天神亦名成就業行天神。亦名大真言王天神亦名不空首王天神。亦名暴伽襪多天神亦名功德天神。亦名毘摩羅天神亦名無譬喻天神。亦名辯才天神亦名一髻天神。亦名千眼天神亦名千臂天神。亦名千頭天神亦名不空蓮華天神。亦名大寶天神亦名出一切寶天神。亦名世間自在天神亦名大明密號自在王天神。亦名大海天神亦名大天女天神。亦名一切種族壇天神亦名誦念安隱大天神。亦名種族大天神亦名端正金剛天神。亦名執輪天神亦名執鉞刀天神。亦名執劍天神亦名奮怒天神。亦名奮怒王天神亦名破黑暗天神。亦名瞋面天神亦名狗牙天神。亦名赤黃色天神亦名金髮天神。亦名執寶手天神亦名大地輪天神。亦名持一切物天神亦名供養水器天神。亦名種種飲食天神亦名一切最大天神。亦名塗香末香華鬘天神亦名一切遍行天神。亦名一切自在天神亦名示女相天。神亦名度脫一切天神亦名持真言天神。亦名囉惹天神亦名一切如來大種族天神。亦名大丈夫真言王天神亦名觀世音菩薩白毫上出現天神。亦名寶甘露天神亦名大星光天神。亦名種種相貌天神亦名種種事業天神。清淨蓮華明王所授汝諸名等。</p>

<p><使用方法><施咒法>若有人民<時間 t="f">每日晨朝</時間>信解受持讀誦之者。</施咒法><功效>速得一切如來種族祕密心陀羅尼真言壇印三昧耶現前成就。</功效></使用方法></p>

<p>是諸名等通入一切種族陀羅尼真言壇印三昧耶。一切天神壇神住護一切如來毘盧遮那如來。釋迦牟尼如來。一切種族祕密心陀羅尼真言。曼拏羅印三昧耶中所說名字。觀世音菩薩處處護持。是故說汝最勝第一。汝復授名金剛大悉地王。大蓮華最勝悉地王如來種族悉地王。大曼拏羅種族悉地王大摩尼種族悉地王。不空一切曼拏羅最勝心悉地王大金剛種族頂悉地王。金剛底極悉地王金剛鬘部悉地王。金剛勝錐悉地王蓮華端正殊勝悉地王。清淨蓮華明王所授汝諸悉地王名。</p>

<p><使用方法><施咒法>若有人民信解受持讀誦之者。</施咒法><功效>速得此諸陀羅尼真言一切悉地王。執金剛祕密主菩薩摩訶薩。十執金剛神大自在執金剛神觀守護持。以是義故。常令如法受持讀誦此悉地王名者。一切如來毘盧遮那如來釋迦牟尼如來。一切諸大菩薩摩訶薩眾。亦常觀察加被擁護。</功效></使用方法></p>

<p>爾時釋迦牟尼如來。與是明王授記別時。十方大地六變震動於虛空中靉靆彌雨月光清淨華。盧遮華摩訶盧遮華。曼陀羅華摩訶曼陀羅華。鉢頭摩華拘物頭華。芬陀利華青優鉢羅華。赤優鉢羅華阿叔迦華。波吒羅華芬那誐華。乾陀婆利師迦華君那利華。阿底木多迦華波羅奢華。一切金華銀華。寶華種種雜華海雲。雨種種寶雲寶雨海雲。雨牛頭栴檀香沈水香龍腦香欝金香種種香氣海雲。雨種種香水細雨海雲。雨種種奇妙音聲不鼓自鳴海雲。雨諸衣服寶冠珠瓔耳璫鐶釧華鬘寶莊嚴具海雲。雨三十三天大梵天帝釋天。大自在天俱摩羅天。四天王天水天。伊首羅天摩醯首羅天。乃至九十九億百千天子。所有宮殿衣服冠瓔。寶珠鐶釧塗香末香。七寶傘蓋海雲。滿於十方靉靆彌布大作供養。釋迦牟尼佛觀世音菩薩。清淨蓮華明王諸大菩薩。執金剛祕密主菩薩摩訶薩并會大眾十方所有一切剎土。一切如來一切菩薩摩訶薩一切大眾。皆於空中作大神通種種變現成就之相。是諸如來一切祕密心陀羅尼真言壇印三昧耶一時顯現。十方一切諸天宮殿亦皆顯現。</p>

<p>爾時執金剛祕密主菩薩摩訶薩。從坐而起合掌恭敬。繞佛三匝頭頂禮足。於一面立熙怡微笑。旋金剛杵復白佛言。世尊覩斯神通極空顯現甚為廣大。如斯神通亦皆溥洽。持真言者得大成就三昧耶門。復有一切天龍八部。緣此種族清淨蓮華明王神通顯現。皆來集會。覩彼觀世音菩薩摩訶薩清淨蓮華明王神通威德。出過十方盡空顯炫。如斯變相以何法力。欻能十方作是顯現。惟願如來哀愍我等。當為解釋除斷所疑。</p>

<p>爾時釋迦牟尼如來。告執金剛祕密主菩薩摩訶薩言。諦聽諦聽為汝解說此大神通因緣現相。是彼觀世音菩薩摩訶薩大幻化三摩地門。金剛總持等持三摩地力勇猛支三摩地門。以如是等九十九俱胝那庾多百千三摩地門。常隨於身神通變現。滿十方界。此等三摩地亦是不空羂索心王清淨蓮華明王央俱捨真言大曼拏羅印三摩地力神通變現。示現如是神通威德廣大顯現三摩地力。當廣溥洽一切有情。修是清淨蓮華明王央俱捨真言名字法門。但令信解受持讀誦。當見九十二殑伽沙俱胝那庾多百千微塵如來應正等覺。承事供養種種善根。等念此諸如來名號。等入此諸如來種族祕密心陀羅尼真言大曼拏羅印三昧耶會。亦等受持此諸如來種族祕密心陀羅尼真言大曼拏羅印三昧耶品。等入三世一切如來祕密心陀羅尼真言大曼拏羅印三昧耶成就之門。執金剛祕密主菩薩摩訶薩。今何因緣說此清淨蓮華明王具大威力。所有三世一切如來祕密心陀羅尼真言壇印法品。皆隨入此明王法中。如水乳合同一體相更無別異。由斯因緣說是清淨蓮華明王名號。通入一切如來種族祕密心陀羅尼真言壇印三昧耶有大威德。</p>

<p><使用方法>若苾芻苾芻尼族姓男族姓女。<施咒法>信解受持此清淨蓮華明王央俱捨真言者。</施咒法><功效>則等受持三世諸佛如來種族祕密心陀羅尼真言壇印三昧耶。當得三世諸佛如來戒蘊定蘊慧蘊解脫蘊成熟善根。為於三世諸佛如來而常讚歎。與不空最大成就三昧耶悉地相應。得一切如來種族祕密平等三昧耶悉地相應。得一切菩薩摩訶薩神通真言明心大三摩地神變境界相應。得大菩提心六波羅蜜莊嚴相應。得一切真言明王大曼拏羅印三昧耶隨順相應。</功效>此清淨蓮華明王央俱捨真言神通威德。又復常得一切如來神通三摩地加被。一切菩薩摩訶薩神通三摩地加被。以斯因故說是清淨蓮華明王央俱捨真言。有大威德有大神力。</使用方法></p>

<p><使用方法><施咒法>若有暫以<物品>華果</物品>塗香音聲。供養讀誦處者。則當承事供養三世一切如來一切種族祕密心陀羅尼真言大曼拏羅印三昧耶。受持讀誦是清淨蓮華明王央俱捨真言者。</施咒法><功效><益處 t ="降伏魔障">一切藥叉羅剎毘那夜迦。作障難者盡皆馳散</益處>。<益處 t ="滅罪">一切諍論災怪疫疾憎謗諛諂十惡五逆。一切業障盡皆消滅</益處>。一切諸佛菩薩摩訶薩眾安慰護念。執金剛祕密主菩薩摩訶薩。十大執金剛藥叉將大自在執金剛藥叉將。一切天神四天王神。并諸眷屬恭敬守護。當得一切如來種族祕密心陀羅尼真言曼拏羅印三昧耶最勝成就。得不空解脫祕密心陀羅尼真言廣大解脫蓮華大曼拏羅印三昧耶最大成就。得不空真實最上成就。<益處>一切天龍藥叉羅剎乾闥婆阿修羅緊那羅孽嚕茶摩呼羅伽來守擁護</益處>。復於世間得大供養。一切願行增長圓滿。<益處 t ="降伏方術">一切呪詛蠱毒毒藥毒蟲。諸惡鬼神不相災惱</益處>。又復不患<症狀  t="風熱">一切風痰。寒熱 </症狀><症狀>瘧病</症狀><症狀  t="瘡">瘡瘻疥癬</症狀>。<症狀  t="頭">頭痛</症狀><症狀  t="體腔">癰腫痔痢諸病</症狀>。唯除宿報現世輕受。</功效>執金剛祕密主菩薩摩訶薩。此不空羂索心王清淨蓮華明王央俱捨真言。名三世一切如來祕密心陀羅尼真言總持等持三昧耶。亦名一切執金剛祕密心神通溥遍總持等持三昧耶。</使用方法></p>

<p>爾時執金剛祕密主菩薩摩訶薩。聞佛稱說此妙吉祥祕密清淨蓮華明王央俱捨真言神通功德。歡喜踊躍前白佛言。世尊是清淨蓮華明王央俱捨真言。奇特希有具有一切菩提功德。能滿眾願成熟一切菩提善根。圓滿一切壇印三昧耶。無量功德最勝成就。世尊此清淨蓮華明王央俱捨真言。特希難見。如於如來所現方處。坐菩提樹下轉大法輪。是清淨蓮華明王央俱捨真言。豈不於彼觀世音菩薩摩訶薩白毫出現。當為利益持真言者。得真解脫成就法門。非少善根得值見聞。已於無量阿僧祇劫一切佛所積集善根。乃得見聞恭敬供養信解書寫受持讀誦具足修治。若暫忘念是真言者。當知則失無量無邊一切菩提功德善根。何況一日一夜一月一年。乃至多百千日而盡廢忘。應知此人則已永失十方三世諸佛菩薩摩訶薩。一切菩提功德福蘊資糧善根大三昧耶。</p>

<p>爾時釋迦牟尼如來。復謂執金剛祕密主菩薩摩訶薩言。如是如是如汝所說。此之有情若不多劫供養承事九十九殑伽沙俱胝那庾多百千諸佛如來大曼拏羅印三昧耶積集善根。則不見聞此明王真言三昧耶受持讀誦。此之有情昔不積善。弗可見聞此明王真言大曼拏羅印三昧耶。復有有情。已於無量阿僧祇劫。供養承事十方過現一切如來種族大曼拏羅印三昧耶甚深諸法。并復稟受聽聞修學積集善根。乃得具足見此明王真言種族大曼拏羅印三昧耶。受持讀誦明解一切。依持律行種種成就。則得作大阿闍梨。於諸真言者為最第一。得為三世一切如來曼拏羅印三昧耶中大法之子。三世一切如來為授記莂。當知斯人得大堅固成熟福聚善根資糧。應知得此明王真言大曼拏羅印三昧耶受持讀誦圓滿修治。一切佛剎菩提功德具足善根。</p>

<p>執金剛祕密主菩薩摩訶薩。汝又觀彼觀世音菩薩摩訶薩廣大神變三摩地力。陀羅尼力壇印法力。不空羂索心王清淨蓮華明王央俱捨真言三摩地悉地威德示現之力。是一切如來心大神通力。圓滿一切菩提願行。是觀世音菩薩摩訶薩。與一切願成就之處。如是明王真言。與於世間一切垢障尠福有情。作大佛事照破諸闇。為大津梁摧諸魔處。風雨以時苗稼滋盛。無諸饑饉惡星變怪。使受持者壽命長遠。無災夭疾多饒財寶。</p>

<p><使用方法>若有有情<施咒法>常潔身服。法瑜伽觀以大悲心。如法誦持清淨蓮華明王央俱捨真言。恒不間廢。</施咒法><功效>即當<益處>成就一切善根</益處>。持此清淨蓮華明王央俱捨真言之處。一切曼拏羅神。一時湊集而守護之。一切種族真言壇印神宮殿俱時來集。供養清淨蓮華明王央俱捨真言。一切如來種族觀世音種族。金剛種族摩尼種族等。真言壇印宮殿神。俱時來作恭敬供養清淨蓮華明王央俱捨真言。<益處>能令真言者獲七善夢</益處>。第一夢見得入曼拏羅宮殿會中。受用三昧耶。第二夢見入一切諸佛菩薩種族曼拏羅宮殿三昧耶會。得諸如來為授灌頂真言印三昧耶成就。第三夢見入一切金剛灌頂曼拏羅印三昧耶會。得諸金剛王為授一切金剛灌頂真言印三昧耶成就。第四夢見入一切摩尼種族灌頂曼拏羅印三昧耶會。得諸摩尼寶王。為授一切摩尼寶大灌頂真言印三昧耶成就。第五夢見入補陀洛山觀世音菩薩摩訶薩七寶宮殿大空羂索廣大解脫蓮華曼拏羅印三昧耶會。見一切諸佛菩薩摩訶薩大明明王一切天神觀世音菩薩摩訶薩。執手引入灌頂壇內。而為灌頂。種種教詔諸真言曼拏羅印三昧耶品成就。第六夢見入千手千眼觀世音菩薩摩訶薩曼拏羅印三昧耶會。得千手千眼觀世音。為授灌頂曼拏羅印三昧耶成就。第七夢見如來菩提樹下坐金剛座。轉大法輪降伏魔軍。見毘盧遮那如來伸手摩頂。為授灌頂曼拏羅印三昧耶品。并見十方一切佛剎一切如來。為授種族真言壇印出世世間三昧耶品成就。若<益處>命終時心不失念。直往西方蓮華化生</益處>。為此不空大真言仙。常觀九十九億俱胝那庾多百千諸佛如來。是諸佛等。為現種種佛剎一切如來三身一體。皆等毘盧遮那佛身相好。得宿住智。能知過去百千大劫所受生死。一切如來神通威德灌頂真言印三摩地門盡皆現前。亦見過去所生積集福蘊善根清淨業成。</功效></使用方法></p>

<p><使用方法><施咒法>今此明王真言但常晝夜誦持。不忘的獲如是諸大功德。并得一切眾生意樂恭敬法門。若淨澡浴著淨衣服。淨治室內<物品>香華</物品>供養。誦持清淨蓮華明王央俱捨真言。恒不斷絕。當<時間 t="pt">後夜時</時間></施咒法><功效>乃得<益處 t ="滅罪">過往十惡五逆四重諸罪一切業障一時現前。告真言者言。往昔罪報應受五道種種劇苦。以真言力燼然銷滅</益處>。一切善根今已圓滿。</功效></使用方法></p>

<p><使用方法>若<功效><症狀>患瘧病</症狀>。<施咒法>當加持<物品>白線</物品>二十一結。病者繫佩</施咒法>即得除差。</功效></使用方法>

<使用方法>若<功效><症狀  r="邪魅病">鬼病神病</症狀>。<施咒法>加持<物品>刀劍</物品>或加持<物品>孔雀尾</物品>。或加持<物品>箭</物品>一七遍。病者身上拂𢷍加持則令除愈。或加持<物品>五色線</物品>一百八結。繫其項上。加持<物品>安悉香</物品>病者前燒。當加持病者。</施咒法>得作病鬼現身而來所問皆說。亦任役使病則除差。</功效></使用方法></p>

    <p><使用方法>若<功效>欲往向言論諍處令歡喜者。<施咒法>加持手一七遍摩捫面上。</施咒法>往見彼者歡喜和解。</功效></使用方法>

<使用方法>若<功效><症狀  r="蟲毒害">毒藥中者 </症狀>。<施咒法><物品>牛乳</物品><物品>石蜜</物品>和加持之。或加持<物品>淨水</物品>一七遍令飲</施咒法>毒除。</功效></使用方法>

<使用方法>若<功效><症狀  r="蟲毒害">毒蟲螫者</症狀>。<施咒法>加持<物品>孔雀尾</物品>一七遍拂之。并加持<物品>黃土泥</物品>或加持<物品>雄黃</物品>。數數厚傅。或加持煮<物品>豆</物品>并汁。豆中蘸之</施咒法>皆得除滅。</功效></使用方法></p>

<p><使用方法>若<功效><症狀  r="蟲毒害">被厭蠱呪詛蠱毒者</症狀>。<施咒法><時間 t="f">五日每日</時間>以<物品>新淨瓮</物品>滿盛<物品>香水</物品>。加持一百八遍。當洗浴身</施咒法>即得除差。</功效></使用方法></p>

<p><使用方法>若<功效><症狀>傅屍伏連少身力者</症狀>。<施咒法>三設五設七設每設。長流河邊隨時塗壇。以<物品>白穀</物品><物品>稻穀</物品><物品>大麥小麥</物品><物品>大豆小豆</物品><物品>白芥子</物品><物品>茴香子</物品><物品>天門冬</物品>。等分和末加持<物品>水</物品>。和猶如麵𪍒。先加持<物品>生酥</物品>遍身濃塗。乃以藥𪍒遍身厚附。却淨揩取捏作人形。加持<物品>鑌鐵刀</物品>截分八段。於壇四角四面置<物品>淨盆子</物品>。各于盆中盛一段藥。於壇中心置<物品>香水瓮</物品>。加持<物品>白芥子</物品>置於瓮中。以<物品>諸華枝葉</物品>插瓮口中。面東跪坐加持水瓮一百八遍。及加持藥盆一百八遍。以八盆中藥段擘散。各擲當方。壇中香水溫與病者。清淨澡浴著新淨衣。以諸華香飲食。供養觀世音菩薩。及諸眾僧設大施會。</施咒法>病者所苦當即除差。<益處>諸惡鬼神無能嬈害</益處>。亦令<益處>業障而得消滅</益處>。若<益處>命終後即生西方淨妙剎土證宿命智。乃至菩提更不退墮諸惡趣</益處>故。</功效></使用方法></p>

<p><使用方法>若<功效><症狀  t="頭">患眼者</症狀><施咒法>加持<物品>甘草汁</物品>。或加持<物品>供養殘水</物品>七一遍。當用洗眼</施咒法>即令除差。</功效></使用方法>

<使用方法>若<功效><症狀  t="頭">患頭痛</症狀>。<施咒法>以<物品>生酥</物品><物品>胡麻油</物品><物品>茴香子</物品>加持一七遍。微溫塗頭</施咒法>當即除差。</功效></使用方法>

<使用方法>若<功效><症狀  t="頭">患齒疼</症狀><施咒法>加持<物品>石榴枝</物品>一七遍。當用揩齒</施咒法>速令除差。</功效></使用方法></p>


<p><使用方法>若<功效><症狀  t="頭">患耳疼</症狀><施咒法>加持<物品>茴香子</物品><物品>胡麻油</物品>。和煎二三十沸。濾去其滓。後當微溫瀝於耳中</施咒法>當即除差。</功效></使用方法>


<使用方法>若<功效><症狀  t="瘡">患口瘡</症狀>。<施咒法>加持<物品>蓽豆</物品><物品>菉豆</物品>。煎汁和<物品>酥</物品>加持一七遍。含之經日</施咒法>當即除差。</功效></使用方法>

<使用方法>若<功效><症狀  t="體腔">患腹痛</症狀>。<施咒法>加持<物品>仙陀婆鹽</物品>。作湯服當除差。若加持<物品>烏鹽阿惹而土</物品><物品>青木香</物品>。等分和<物品>水</物品>二大升。煎取九合加持二十一遍。當飲服之。</施咒法><症狀  t="體腔">一切腹痛</症狀><症狀>心痛</症狀><症狀>痃癖痔痲病</症狀>等皆當除差。</功效></使用方法></p>

<p><使用方法><施咒法>若加持<物品>白芥子</物品>二十一遍。散一切公門底者。</施咒法><功效>一切僚佐見皆歡喜。</功效></使用方法>

<使用方法><施咒法>若加持<物品>白胡椒</物品>一百八遍。口中含之與他談說</施咒法><功效>聞皆信受。</功效></使用方法>

<使用方法>若<功效><益處 t ="風調雨順">有惡風雹雨數數起</益處>者。<施咒法>加持<物品>石榴枝</物品>一百八遍。詣高望處四方擬之</施咒法>即皆除散。</功效></使用方法></p>

<p><使用方法><施咒法>若有龍湫邊作一火壇。以端直<物品>構木</物品><物品>櫁木</物品>然火。以<物品>酥蜜酪</物品><物品>白芥子</物品>。一加持一燒一千八遍。如是相續至<時間 t="f">滿七日</時間>。</施咒法><功效>則<益處 t ="風調雨順">得天下溥降甘雨</益處>。</功效></使用方法>

<使用方法><施咒法>若以<物品>稻穀華</物品><物品>白芥子酥</物品>。加持燒之一千八遍。<時間 t="f">滿於七日</時間></施咒法><功效>當得財寶。</功效></使用方法>

    <使用方法>若<功效>令訥瑟吒生信伏者。<施咒法>加持<物品>稻穀糠</物品><物品>鹽</物品><物品>黑芥子油</物品>燒。稱彼名字一千八遍</施咒法>即得如願。</功效></使用方法></p>

<p><使用方法><施咒法>若加持此所燒<物品>糠鹽灰</物品>二十一遍。散訥瑟吒門底者。</施咒法><功效>即不安住。</功效></使用方法>

<使用方法><施咒法>若加持<物品>白芥子</物品>一百八遍。散於軍陣鬪打處者。</施咒法><功效>兵眾惡人兩俱和解。</功效></使用方法>

<使用方法><施咒法>若加持<物品>雄黃</物品>令現煖煙相已。點心上額上者。</施咒法><功效>即得祕密三昧耶。不為一切藥叉羅剎目視此人。</功效></使用方法></p>

<p><使用方法><施咒法>若加持牛黃令現煖煙相已。點額上心上。往入一切山野窟澤無所障礙。及為人民恭敬供養。若為王公請者。用塗二手掌上。加持手七遍。至王公門叩門而入。</施咒法><功效>所見人民悉皆歡喜愛敬供養。如是明王真言。所作諸法一切成就。</功效></使用方法></p></text>
