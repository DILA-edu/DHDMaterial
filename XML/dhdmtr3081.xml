<?xml version="1.0" encoding="UTF-8"?><?xml-model href="dhd.rnc" type="application/relax-ng-compact-syntax"?><text id="dhdmtr3081" source="T1096">
<咒名>不空羂索明主呪王見如來成就品第十六</咒名>
    <p><使用方法>若<功效>欲成就見如來者</功效>。<施咒法>其持呪之人行十善道。於諸眾生利益安樂。勝意樂心應行悲心。於誓願中堅固精進。供養三寶供養已竟。於觀自在菩薩前作曼陀羅(此云壇也)隨力所辦<物品>華香</物品><物品>燒香</物品><物品>飲食</物品><物品>華鬘</物品>。一切資具<物品>燈明</物品>供養既設供已。若經<時間 t="f">三日</時間>若<時間 t="f">一七日</時間>。持齋清淨三時洗浴。著新淨衣(若俗人作應著白衣)三時換衣。結加趺坐勝妙座上。作如來印但當誦呪。待觀自在菩薩像身震動。現於神通隱沒不現。或坐輪上或低或立。或現一身或現多身。或現麁或現細。或放光明。現如是等諸瑞相已。呪者應知我當見佛。有如是等成就瑞相。觀自在菩薩普賢菩薩啟請世尊。令見神變成就之相。如是知觀自在菩薩請現相已。世尊受請為觀自在菩薩。及欲利益一切眾生故現瑞相。爾時呪者生歡喜心。更應供養觀自在菩薩。供養既已還當誦呪。待於世尊以自神力隱於佛形。於其座上變觀自在菩薩形為佛形。舒金色臂慰喻告言。持呪仙人起汝觀如來大悲。為當滿足汝願故來至此時。持呪者遶佛七匝。以華散香燒香華鬘供養禮拜供養。禮已白言我見世尊。大悲教師我眼親見。世尊令我所願悉不空過為見世尊故。世尊告呪者言汝今何所求。<功效>為<益處>欲求多聞</益處><益處 t="財富">求富饒財</益處>。持呪仙位世中如來。聲聞辟支菩提薩埵。<益處>灌頂無病長命生天</益處>。<益處>生於大姓婆羅門家</益處>。<益處>生於剎利大姓殊勝行家</益處>。<益處>生轉輪家</益處>。<益處>欲得生四天王天及欲界天</益處>。<益處>欲得具足生三十三天</益處>。<益處>夜摩天兜率陀天化樂天梵天淨居天佛位</益處>所欲皆得。由於如來神力福力。如來祕密陀羅尼力。由觀自在菩薩願力。及不空王呪之威力。及心清淨一切意樂皆得現前。</功效>如來所言終無有異。呪者隨心樂欲之願應當求取。</施咒法></使用方法></p>

<p>若欲於世尊所求親授記。應修菩薩行。世尊積集加行苦行乃得成佛。佛智甚難得。何況其餘凡夫之人。云何由此少分呪力。一生積集俱胝百千無數劫生。修生善行所得之佛。莫疑呪此少力能得。皆由智慧方便善巧。成就信力精進力念力及三昧力。此則是其得佛之因。精進勤勇慰喻方便。所為授於無上正等菩提之記。得授記已菩薩次第得自在定。菩薩得於三昧自在。成於無上菩提不遠。是故呪者心當信受。得菩提安樂不得不信一乘。其信於一切力得到彼岸。若不信受。縱於多百千俱胝劫中行精進行。終不能得菩提之果。彼去無上菩提甚遠。</p>

<p><使用方法><施咒法>是故世尊知眾生已。為授無上菩提之記。是故呪者於如來所求請授記。是時如來為授記。持呪之人得授記已。應當自知我得成佛。世間教師於天人中無上福田。我知用是凡夫不淨短命之身。我以此身而欲求佛堅固之身。彼身不作不善之事。及其三業常善五根具足。得發精進而求佛位。常在心中持呪之人。由呪力得如來菩提陀羅尼力。不可思議功德三昧殊勝之力。呪仙藏中所說之壇大印加持。受此法者</施咒法><功效><益處 t="降伏魔障">降伏止息惡毘那夜迦能治罰呪。令其調伏方便增長</益處>。菩薩神變寂靜安隱善好守護。吉祥攝受善巧方便。<益處 t="滅苦">除一切煩惱遮止諸惡趣</益處>。<益處 t="滅罪">淨五無間罪</益處>消除<症狀>病災疫</症狀>。<益處 t="降伏方術">消滅起尸厭蠱不祥</益處>。悉能除斷<症狀 r="蟲毒害"> 刀毒惡藥</症狀><症狀>惡腫油瘻</症狀>。<症狀>癲癎</症狀><症狀>癩病</症狀><症狀 t="兒">著小兒病</症狀>。<益處>壽命色力富貴快樂具足歡喜</益處>。心生智慧聰明之念。相貌端正為人喜見。能得積集福智資糧善根。而有威德譬如摩尼如意寶聚。世尊觀自在大菩薩不空羂索心王呪法。如迦羅波(二合)樹悉皆具足無量功德。不是少福薄德眾生所能求得。乃至百千俱胝劫中亦難得聞。況具足得一切如來加持一切菩薩諸願。皆入一切如來之所成就。一切呪仙之所供養。常為一切諸天加持。<益處>能與一切所願</益處>。<益處>能大積集福德之聚</益處>。能入菩提道能示導法。皆能<益處 t="滅苦">消滅地獄畜生餓鬼之趣</益處>。</功效></使用方法></p>

<p><使用方法><施咒法>若有受持讀誦此呪。以<物品>華</物品><物品>散香</物品><物品>燒香</物品><物品>塗香</物品><物品>華鬘幢蓋幡</物品>等。供養恭敬尊重讚歎之者。</施咒法><功效>彼當得生極樂世界無量壽佛剎。壽命無量。等同得共世尊觀自在菩薩。</功效></使用方法>見如來品第十六竟。</p></text>