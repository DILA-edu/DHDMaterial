<?xml version="1.0" encoding="UTF-8"?>
<?xml-model href="dhd.rnc" type="application/relax-ng-compact-syntax"?>
<text id="dhdmtr1284">
<p><使用方法><施咒法>次於下方空中想憾(胡感反)字。其字如染玄色。漸舒漸廣成大風輪。於風輪上想𤚥(摸感反)字。白色。漸引漸大與風輪相稱。變為水輪。於水輪上想鉢囉(二合)字。金色。稱其水輪成一金龜。於龜背上想素字。變為妙高山。四寶所成。又想劍(平)字。變成金山。七重圍遶。則於妙高山上虛空中。想毘盧遮那佛。遍身毛孔流出香乳雨。澍七山間以成八功德香水乳海。於妙高山頂上。想有八葉大蓮華。於蓮華上有八大金剛柱。成寶樓閣。於蓮華胎中想紇哩(二合)字。從字流出大光明。遍照一切佛世界。所有受苦眾生遇光照觸皆得解脫。於此大光明中。涌出千手千眼觀自在菩薩。具無量相好熾盛威德。十波羅蜜菩薩周匝圍遶。八供養菩薩各住本位。於寶樓閣四隅。有白衣。大白。多羅。毘俱胝等四大菩薩。各與無量蓮華部眾前後圍遶。諸天八部以為眷屬。如是觀想無量聖眾及本尊。極須分明勿令忘失次第。即結纔發意轉法輪菩薩印。二手各作金剛拳。進力檀慧相鉤結。即誦真言曰。</施咒法></使用方法></p>
<p><咒語>唵嚩日囉(二合)斫訖囉(二合)吽𠺁吽鑁斛(引)</咒語>
<使用方法><施咒法>即以印置於身前壇上。即成蓮華部世調伏大曼荼羅。以印安於心上。即自身成大曼荼羅。以印觸本尊像。彼像或畫或銅或塑。皆成大曼荼羅。以印置身前空中。即滿虛空界成大曼荼羅。修行者設有越法。誤失三業破三昧耶戒。由結此印誦真言加持故。</施咒法><功效>能除諸過皆得圓滿。</功效></使用方法></p></text>
