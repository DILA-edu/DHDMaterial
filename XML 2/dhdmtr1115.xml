<?xml version="1.0" encoding="UTF-8"?><?xml-model href="dhd.rnc" type="application/relax-ng-compact-syntax"?><text id="dhdmtr1115" source="T1092">
明王曼拏羅像品第七十五
<p>世尊此<咒名>清淨蓮華明王像成就三昧耶</咒名>。<使用方法><功效>利益有情<益處 t="滅罪">除滅一切罪障病惱</益處>。<益處 t="滿願">成滿眾願</益處></功效>。<施咒法><物品>㲲</物品>上<物品>絹</物品>上方量四肘。於清淨處而圖畫之。其彩色中勿用皮膠。彩色色盞皆淨好者。畫匠畫時出入淨浴。以香塗身著淨衣服。<時間 t="f">每日</時間>受持八關齋戒。四面畫山當心寶殿。其殿左右七寶樓閣。繞殿樓閣遍大海水。水中亦有蓮荷華葉。鳧雁鴛鴦白鶴孔雀。共命之鳥種種魚獸。殿中釋迦牟尼如來作說法相。結加趺坐眾寶蓮華師子之座。下右難陀龍王左跋難陀龍王。各一手掌寶華盤一手散華。佛左不空羂索觀世音菩薩。身色相好如大梵天。面有三目。首戴寶冠冠有化佛身有四臂。一手執三叉戟一手把羂索。一手執蓮華一手揚掌。半加趺坐。佛右清淨蓮華明王菩薩。面色形貌如多羅菩薩。首戴寶冠冠有化佛。當中正面眉間一目。左右面目如不空羂索觀世音菩薩左右面相。身有四臂。一手執羂索一手執劍。一手執蓮華一手執寶幢。半加趺坐。觀世音後多羅菩薩。顏貌熙怡。左手執優鉢羅華。右手屈仰揚掌。微邪低頭半加趺坐。多羅菩薩後。白衣觀世音母菩薩。顏貌熙怡。左手執蓮華。右手仰伸髀上。半加趺坐。白衣觀世音後。大可畏明王菩薩半加趺坐。清淨蓮華明王後。吉祥觀世音菩薩顏貌熙怡。左手執蓮華右手仰伸髀上。半加趺坐。瞻仰如來。吉祥觀世音後。濕廢多白身菩薩顏貌熙怡。左手執蓮華右手側揚掌。半加趺坐。濕廢多白身菩薩後。廣大明王菩薩。半加趺坐。是諸菩薩寶冠瓔珞。耳璫鐶釧天諸衣服。種種莊嚴坐蓮華座。廣大明王菩薩後。一髻羅剎女身真青色。面目瞋怒狗牙上出。髮髻紫赤瓔珞嚴頸首戴髑髏。身有八臂。一手執曲刀一手把鉞斧。一手執劍一手把索。一手執三叉戟一手把金剛杵。一手把紅蓮華。右手以中指無名指小指。握大拇指作拳。頭指直竪作期剋印。衣服莊嚴半加趺坐瞻仰如來。大可畏明王菩薩後。度底使者身真青色。面目瞋怒狗牙上出。首戴髑髏身有八臂。一手持劍一手把杖。一手執青蓮華一手執金剛杵。一手把三叉戟一手期剋印。一手持鉞斧一手執羂索。衣服莊嚴半加趺坐瞻仰如來。殿上空中七佛。阿彌陀佛當中。各坐寶座乘五色雲。七佛左。日天大梵天那羅延天伊首羅天。乃至諸天持華供養。七佛右。月天帝釋天摩醯首羅天淨居天。乃至諸天執華供養。觀世音座前。執金剛祕密主菩薩。左手執金剛杵右手執白拂。半加趺坐坐蓮華座。清淨蓮華明王座前。大奮怒王面目瞋怒。左手執金剛杵右手仰伸臍下。半加趺坐坐蓮華座。大奮怒王後。四天王神各執器仗。金剛祕密主後。焰摩王水天王風天王火天神。執本器仗。佛下左。持真言者長跪而坐。一手執<物品>香罏</物品>一手執<物品>數珠</物品>瞻仰如來。四面山上種種寶華果樹種種禽獸山間河泉。山上天宮龍宮一切天神龍神一切真言明仙。圖畫飾已置道場中。像面向西。以諸<物品>華香</物品>如法供養。持真言者清潔淨浴。著淨衣服食三白食盡斷語論。像前如法敷座而坐。燒諸名香。法瑜伽觀觀世音相。誦持不空羂索心王母陀羅尼真言。廣大明王央俱捨真言。大可畏明王央俱捨真言。清淨蓮華明王央俱捨真言。各一萬遍。摩尼供養真言滿千萬遍。</施咒法><功效>像放種種色光。明照十方種種剎土壇地震動。令真言者明朗勇悅。見是相時則獲母陀羅尼真言。廣大明王央俱捨真言。大可畏明王央俱捨真言。清淨蓮華明王央俱捨真言。摩尼供養真言。<益處>出世世間一切悉地皆得成就</益處>。若沙門婆羅門族姓男族姓女。見像光者。亦得<益處 t="滅罪">除滅十惡五逆四重等罪</益處>。獲大福蘊資糧善根。</功效>此清淨蓮華明王曼拏羅像三昧耶。能成種種希求法願。能入一切種族壇印三昧耶一切如來種種神通。而加被之。又是十方一切剎土三世一切如來金剛道場轉法輪處。復是十方一切剎土三世一切菩薩入不退地處。復是十方一切剎土三世一切如來祕密曼拏羅印三昧耶甚深之藏。能會一切諸佛菩薩金剛壇印三昧耶。能攝一切佛剎所有一切如來一切曼拏羅印三昧耶。</使用方法></p>

<p><使用方法><施咒法>作是壇處。寺內蘭若山間王宮。林泉海沜蓮荷池邊。城邑之地任擇勝地。縱廣五肘淨治嚴地。起基三指。以<物品>瞿摩夷黃土泥</物品><物品>香泥</物品>塗飾。規郭界院標廓四門。眾寶界道。內院當中三十二葉七寶開敷蓮華。其華臺上清淨蓮華明王結加趺坐。三十二葉一一葉上白紅開敷蓮華。一一臺上。互相間置一天男坐一天女坐。半加趺坐。勿令天男天女併在一處。天女面慈軟相執寶蓮華。天男面瞋畏相把諸器仗印。天男天女皆以華鬘寶珠瓔珞。天諸衣服而莊嚴身。次院四面開敷蓮華。其華臺上三叉戟印羂索印。金剛鎖印金剛杵印。轉法輪印金剛座印。青優鉢羅華印金剛鉤印。吉祥蓮華鬘印光焰藏印。摩尼珠印螺印。一切諸印繞火光焰。四角四天王神面目可畏。半加趺坐各執刀槊。次院四面開敷蓮華。於華臺上諸器仗印。及諸手印繞火光焰。四角須彌寶山。山上天宮龍宮神宮。寶華果樹種種色藤華鬘葉諸藥草華。山下海水。四門如意寶瓶。口出蓮華枝葉蒲桃朵葉。東門恒河水神徙陀河神。南門耶畝那神毘摩大神。西門阿怒跛摩神摩尼跋陀羅神。北門計利枳邏神毘迦吒娜神。如是八神顏貌熙怡。手皆執持刀鉤棓槊。半加趺坐。如法畫已。布諸<物品>天幡繒綵</物品><物品>幡華</物品>。置<物品>香水壜</物品>口插<物品>諸華枝葉</物品>。以諸<物品>飲食</物品><物品>乳酪</物品><物品>酥蜜</物品><物品>果子</物品><物品>沙糖漿</物品><物品>石蜜漿</物品><物品>蒲桃漿</物品>。一切<物品>香華</物品><物品>稻穀華</物品><物品>白芥子</物品>如法供養。燒諸<物品>名香</物品>然<物品>酥油燈</物品>。以<物品>諸寶器</物品>而為供養。如是供養能加者上。持真言者作是法時。潔滌香塗著淨衣服。食三白食結界護身。及護同伴。請召一切諸佛菩薩真言明神。供養禮拜結加趺坐。作數珠印法瑜伽觀而誦念之。其授法人淨沐身服。合掌禮拜散華灌頂。<時間 t="f">每日</時間>供養誦念作法。課數終日夜欲曉時。壇地震動。清淨蓮華明王像上放大光明。持真言者見斯相時。身意愉朗得身心通。三昧耶像復出聲讚言。善哉善哉今已成就出世世間一切法願。若有沙門婆羅門族姓男族姓女。入是壇者捨此身已。</施咒法><功效>當<益處>證阿鞞跋智授菩提記。不久當得轉大法輪成等正覺</益處>。若有有情見此壇者。則得<益處 t="滅罪">滅害十惡五逆一切重罪</益處>於當生處。常得覩見諸佛菩薩。從此生已乃至菩提。更不墜於一切惡趣。</功效></使用方法></p></text>