<?xml version="1.0" encoding="UTF-8"?><?xml-model href="dhd.rnc" type="application/relax-ng-compact-syntax"?><text id="dhdmtr0891" source="T20n1092_p0266a05">
世尊是<咒名>不空羂索觀世音銀像成就三昧耶</咒名>。<使用方法><施咒法>。形貌例前<物品>純銀</物品>鑄造。隨心如法作曼拏羅。以<物品>白栴檀香泥</物品>摩潔壇地。中以白栴檀香泥<物品>熏陸香泥</物品>。圖畫二肘一百八葉開敷蓮花。又繞蓮花畫蓮花鬘。貫穿相繳標式界道。其蓮臺上嚴<物品>白綵座</物品>。座上置像像面面南。<物品>白閼伽瓶</物品>滿盛<物品>白栴檀香水</物品>置於座前。當以<物品>數珠</物品>盤置瓶上。四角四門置<物品>閼伽香水</物品>。水上汎華。以<物品>白香花</物品><物品>三白飲食</物品><物品>蘇油燈明</物品>。敷獻供養。燒<物品>焯香王</物品>供養結界。持真言者每時如法。當如像觀。種種結護。誦奮怒王真言。觀置十方一切如來。放白光明照沃身心。清淨無垢明見無障。一時禮拜又禮於我。結印啟召十方一切如來。種種神通光明加被。亦憶念我。種種神通光明加被。如我像相結加趺坐。心處月輪炳現百數白光縒字。結誦念印。<手印>左手仰當心前。五指散伸微屈。若開蓮花。右手搯珠。</手印>以一切如來無上靜慮三摩地聲。誦持母陀羅尼真言祕密心真言。一一字聲若白蓮鬘。光焰圍繞。功數滿時壇地震動。從於東方空中聲來讚言。善哉善哉清淨者。持真言者聞聲之時。誦持母陀羅尼真言祕密心真言。證獲不空羂索心王母陀羅尼真言三昧耶。</施咒法><功效>身心輕適人民恭敬。大梵天帝釋天那羅延天大自在天。四天王天水天風天火天。日天月天乃至諸天。焰摩王娑伽羅龍王難陀龍王優婆難陀龍王。一切諸龍皆盡祐護。一切人民讚悆供養。</功效></使用方法></text>