<?xml version="1.0" encoding="UTF-8"?><?xml-model href="dhd.rnc" type="application/relax-ng-compact-syntax"?><text id="dhdmtr079" source="T18n0901_p0806b11"><咒名>般若無盡藏印呪第十二</咒名>
<p> (一名般若眼又名金剛般若心又名般若根本)
<施咒法><手印>以二大指各捻二小指甲上。平屈二小指。下節中節相背博之。二中指二無名指各相背博。直竪向上。各屈二頭指相背。令平中節。背相著。與二小指相稱令手。</手印></施咒法>
<使用方法><施咒法>如高座上安置經藏。當心著之。當誦呪時。專想繫念。</施咒法><功效>一切經藏皆從印出悉入心中。</功效></使用方法>

般若無盡藏陀羅尼呪曰。<咒語>那(上)謨(上)婆伽筏帝(一)鉢囉(二合上)若(若冶反)波囉弭(上)多(上)曳(二)唵(三)唎伊(伊棄反起音二合下同四)地伊(二合)(五)室唎(上音二合)(六)輸嚧(二合)陀(七)毘社曳(八)莎訶(九)</咒語></p>
<p>佛言此陀羅尼印有四種名。一名般若無盡藏。二名般若眼。三名般若根本。四名金剛般若心。此陀羅尼印有大功德。
若能至心如法受持。隨誦一遍出生一萬八千修多羅藏。又彼一一修多羅藏中。各各出生二萬五千修多羅藏。又彼一一修多羅中。出生百萬修多羅藏。又彼一一修多羅中。出生無量百千萬億那由他阿僧祇修多羅藏。如是乃至展轉。出生無量無盡修多羅藏。所出經題名句義味。各各不同而不重出。如是念念出生無盡。是故名為無盡藏陀羅尼印。此陀羅尼印。即是十方三世諸佛宗祖。亦是十方三世諸佛無盡法藏。一切般若波羅蜜母。過現未來諸佛菩薩。常所供養恭敬讚歎。</p>
    <p> <使用方法><施咒法>若善男子善女人等。以至誠心。書寫讀誦如說修行。</施咒法><功效>是人所有<益處 t="滅罪">百千萬億恒河沙劫生死重罪</益處>。於須臾頃悉滅無餘。</功效></使用方法>
此陀羅尼印所有功德。我若住於百千萬億阿僧祇劫。歎猶不盡。何況餘人歎之能盡。
<使用方法><施咒法>若欲修行般若波羅蜜者。一食齋戒香湯沐浴。著新淨衣入於道場。要當先誦此陀羅尼。并作此印。滿百萬遍。然後修行餘般若法。決定成就。</施咒法>是故名為般若根本。此陀羅尼印。悉能照了一切般若波羅蜜法。故名般若波羅蜜眼。<功效>此陀羅尼印。悉能摧滅一切障礙。悉能住持一切諸佛菩薩功德。</功效>故名金剛般若心也(是一印呪筏𠼝耶思繩伽法師譯)。</使用方法></p> </text>