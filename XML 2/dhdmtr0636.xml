<?xml version="1.0" encoding="UTF-8"?>
<?xml-model href="dhd.rnc" type="application/relax-ng-compact-syntax"?>
<text id="dhdmtr0636"><咒名>祈雨法壇</咒名>
<使用方法><施咒法>若欲乞雨。可就國中四望勝地。及好池泉有龍之處。近其池側。修理平淨。方面各取正五十步。著淨衣服。置立道場竟。當中心作十二肘壇。八肘亦得。其壇四方。皆將皂布幕幃遶之。上方亦覆。於其幕內多懸<物品>皂幡</物品>。又以<物品>五色粉</物品>遶四畔。其壇界畔。唯作一重而開四門。壇之東門。將以<物品>埿</物品>作一龍王身。身長三肘。一身三首。其龍立地。龍身一肘在於壇內。二肘在外。次於南門。又以埿作一龍王身。身長五肘。一身五首。其龍立地。龍身一肘在於壇內。四肘在外。次於西門。又以埿作一龍王身。身長七肘。一身七首。龍身立地。龍身長一肘在於壇內。六肘在外。次於北門。又以埿作一龍王身。身長九肘。一身九首。龍身立地。一肘在內。八肘在外。次壇中心。又以埿作一龍王身。身長八肘。一身一首。龍頭向東。五龍王前。龍別各安一大<物品>瓦瓶</物品>。瓶上各以白粉塗之。其瓶身上。以<物品>真牛黃</物品>各畫四箇須菩提像。結加趺坐。一一瓶。中口滿著<物品>雜華</物品>若無生華以綵華充。其瓶項上花鬘絞絡。其壇四角。各別安一<物品>赤銅水罐</物品>。其罐各受可一斗者。滿盛<物品>淨水</物品>。不須畫飾。其口插<物品>柳柏枝</物品>。竹枝亦得中用。各并葉取。又各以生<物品>五色綵帛</物品>。繫其枝上。共成一束。其綵色別各長五尺。其壇內外。多以埿作小龍子形。以為眷屬。五龍王前。各以種種<物品>餅菓飲食</物品>。一大牙盤盛而供養。其食日別換新好者。作是壇法乞雨之時。每日以煮<物品>五穀</物品>一石。散施地上鬼神等食。作法時共八弟子伴。悉曾經入都道場者。令入驅使。以外餘人不得輒入。其作法人等。唯合得食乾粳米飯粳米乳粥餅果子等。不得喫菜。香湯洗浴著新淨衣。入壇作法。一上廁時一度洗浴。著新淨衣。方入壇上。遣一呪師坐於壇內。多燒<物品>雜香</物品>至心誦呪。直護身作莫作結界。如是八人更互入壇誦呪。不得令其壇內空虛。<時間 t="f">日夜</時間>誦呪呪聲莫絕。每至夜然一百二十盞<物品>燈</物品>。若欲出入來去之時。皆從西門出入來去。其餘三門不得輒入。幃幕以外四面。各別而開一門。門別各懸<物品>雜綵色幡</物品>。門別張幕多敷<物品>氈褥</物品>。供給<物品>香油</物品><物品>飲食</物品><物品>臥具</物品>。又請有德有行精進眾僧。及自清齋。香湯洗浴著新淨衣。入幃之內。轉大雲經。孔雀王經。大雲輪經。六時遶壇行道禮拜。助祈雨人。若能如是作法乞雨。</施咒法><功效><益處 t ="風調雨順">三日得雨。若不得者一七日內必得大雨。</益處></功效></使用方法></text>
