<?xml version="1.0" encoding="UTF-8"?><?xml-model href="dhd.rnc" type="application/relax-ng-compact-syntax"?><text id="dhdmtr1268" source="T1056">
<使用方法><施咒法>然後結跏趺坐端身正念。不動支節閉目寂靜。入四無量心觀。即結定印。初入慈無量心定。以慇淨心。遍緣六道四生一切有情。皆具如來藏。備三種身口意金剛。以我修三密功德力故。願一切有情等同普賢菩薩。如是觀已即誦</施咒法><方法名稱>大慈三摩地真言</方法名稱>曰</使用方法>。
<咒語>唵摩賀(引)昧(引)怛囉夜(三合引)娑頗(二合)囉</咒語>

<使用方法><施咒法>次應入悲無量心三摩地智。以悲愍心。遍緣六道四生一切有情。沈溺生死苦海不悟自心。妄生分別起種種煩惱隨煩惱。是故不達真如平等如虛空。超恒沙功德。以我修三密加持力故。願一切有情等同虛空藏菩薩。如是觀已即誦大悲三摩地真言曰。唵摩賀(引)迦嚕拏(上)夜(引)娑頗(二合)囉</施咒法></使用方法>

<使用方法><施咒法>次應入喜無量心三摩地智。以清淨心。遍緣六道四生一切有情。本來清淨猶如蓮華。不染客塵自性清淨。以我修三密功德力故。願一切有情等同觀自在菩薩。如是觀已即誦大喜三摩地真言曰。唵秫(詩律反)馱鉢囉(二合)謨(引)娜娑頗(二合)囉</施咒法></使用方法>

<使用方法><施咒法>次應入捨無量心三摩地智。以平等心遍緣六道四生一切有情。皆離我我所離蘊界。及離能取所取於法平等。心本不生性相空故。以我修三密功德力故。願一切有情等同虛空庫菩薩。如是觀已即誦大捨三摩地真言曰。唵摩護(引)閉乞灑(二合引)娑頗(二合)囉</施咒法></使用方法>
    瑜伽者由修習四無量心定。誦<咒名>四無量心真言</咒名>。<使用方法><功效><益處 t="降伏魔障">於未來所有人天種種魔業障難。悉皆除滅</益處>。身中頓集無量福聚。心得調柔堪任自在。</功效></使用方法></text>