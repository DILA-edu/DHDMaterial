<?xml version="1.0" encoding="UTF-8"?><?xml-model href="dhd.rnc" type="application/relax-ng-compact-syntax"?><text id="dhdmtr0117" source="T1336"><p><咒名>阿難比丘所說神呪</咒名> 
<咒語>名支富敷
梵語。晉言生死長眠今得惺悟。
烏啄支富敷
梵語。晉言眾生五欲淤泥中臥提拔令出三界。
卑梨帝囊支富敷
梵語。晉言眾生為無明貪欲瞋恚所中我今拔出。</咒語></p>
<p><使用方法><功效>此呪能令眾生<益處 t="解脫果位">心得解脫</益處>。畢竟一乘不墮小乘。畢竟清淨圓滿具足。有諸眾生迷於大乘。以呪力故還得決定。猶如濁水置諸神珠。以珠力故水則湛然。此陀羅尼世分所及。眾生蒙祐悉得解脫。此陀羅尼呪三千世界須彌山王。皆悉動搖不安其所。帝釋天王驚怖出宮。是誰神變。乃至如是諸龍王宮皆悉震動。懎懎不安如動花樹。諸龍驚走逃竄孔穴。諸神仙人心悉腦轉。山山相搏不安其所。四大海水為之踊沸。魚鼈黿鼉藏竄孔穴。此大神呪神力如是。其有讀誦書寫竹帛。此人現身得<益處 t="解脫果位">佛光三昧</益處>。能除<益處 t="滅罪">七百七千億劫生死重罪</益處>。悉滅無餘。</功效></使用方法>
<說咒者>阿難比丘</說咒者>說此陀羅尼竟。</p></text>