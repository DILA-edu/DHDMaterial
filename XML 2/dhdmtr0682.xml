<?xml version="1.0" encoding="UTF-8"?><?xml-model href="dhd.rnc" type="application/relax-ng-compact-syntax"?><text id="dhdmtr0682" source="T21n1336_p0631a04"><咒名>集法悅捨苦陀羅尼經</咒名>
<咒語>南無佛陀蛇　南無達摩蛇　南無僧伽蛇　南無毘首陀遮蛇　南無阿伽竭浮遮蛇　南無摩訶薩婆伽利蛇多擲哆　林彌利　婆𠔴婆彌　留遮陀　檀摩陀　那闍那唏知　汦利　婆𠔴婆遮蛇　那蛇波羅薩婆　摩訶唏　知汦利　央求　知利默求知利　比婆薩婆蛇那　毘林婆闍呵　陀舍地輸　薩婆娑羅　三幕鉢汦　波波波利　摩訶　阿那　莎呵</咒語>
爾時佛告諸大眾言。吾本無數劫中。處於凡夫時字遮他陀。在伽倫羅國作於商客。販賣治業虛妄無實。造諸惡行不可稱計。婬曠無道不可具說。是時愚癡害父愛母逕由數年。舉國人民一皆知之。稱聲唱言是遮他陀。害父愛母今逕數年。吾時思念與六畜無異更無人事。時於伽倫羅國。夜跳城奔走趣於深澤。時此國王名毘闍羅。告令國中人民。此遮他陀婬曠無道致為此事。其有能得此人者。當重賜寶物。時此國人各各受募欲捕吾身。是時驚怖即出國作沙門。在於他國修行十善。坐禪學道晝夜泣淚。經三十七年。以五逆罪障故。心不得定憂悲叵處。以三十七年中在於山窟。常舉聲泣哭苦哉苦哉。當以何心去此苦也。悲嘆下窟乞食。時道中地得一大鉢。中有一函經更無餘經。唯有集法悅捨苦陀羅尼。說過去恒河沙諸佛臨泥洹時。常在毘悅羅國。說此陀羅尼付諸大菩薩。後有人得聞此陀羅尼者。此人過去世時。修持五戒十善。當令得聞。有人雖聞而不在心。不修習者是名無緣。
<使用方法><功效>此陀羅尼能除去<益處 t="滅罪">百億劫生死五逆大罪</益處>。<施咒法>若有人受持讀誦者。</施咒法>終不墮於三塗地獄餓鬼畜生。</功效>何以故過去諸佛。以欲泥洹時專當說之。尊重歎仰稱其功德不可計量。付諸菩薩後有眾生。得聞此陀羅尼者。修習著心福報難計。猶如須彌寶海。凡夫不能得量。若有人作諸惡行。竊聞此陀羅尼名不及修習。一用在懷墮於地獄中。一切地獄中蒙此人恩苦痛不行。有人能行現身精勤。修習得者覩見百千萬佛剎土。得福無量不可具說。唯有諸佛與諸菩薩乃能究盡。聲聞二乘人者不能得知。何以故此陀羅尼。非一佛二佛所說。過去恒河沙諸佛所說。</使用方法>
<使用方法><施咒法>是時吾得此經已。即不乞食。歡喜向窟到於窟中。燒<物品>香</物品>禮拜悲淚讚仰。於窟中修習讀誦經一年。始得以罪業障故。不能得入心懷。是時吾即以<時間 t="pt">秋月夜</時間>。洗浴修行經<時間 t="f">一七日</時間>。如童子初學憒憒者不少。便更行於七日。亦如是憒憒無異。心中愁惱不知云何。意中思惟此陀羅尼字書。經於數反</施咒法>心中忽定。時吾欣悅。如人地得百千斤金。人無知者內欣不止。吾時亦然。修行數年<功效>飛行無礙。覩見十方三世諸佛。</功效>後有行者如法行之。</使用方法></text>