<?xml version="1.0" encoding="UTF-8"?><?xml-model href="dhd.rnc" type="application/relax-ng-compact-syntax"?><text id="dhdmtr0890" source="T1092">世尊是<咒名>不空王廣大解脫蓮花曼拏羅印三昧耶</咒名>。
<p><使用方法>能廣成就百千悉地三昧耶。運動一切。當見殑伽沙俱胝百千諸佛。積集功德修治佛事。觀世音菩薩無量幻化神通加祐。<施咒法>其有信解受持讀誦㫊暮伽王三昧耶者。應於有情起大悲心。憐愍一切修治此法。<時間 t="pt">白月八日或十五日</時間>。於閑淨處清淨澡浴。著淨衣服食三白食。如法作壇威儀無缺。盡斷言論。或復占察內外一切吉相。修習於法。則得成就。此大契經真言出世世間成就之法。若是俗人每日受持八齋戒法。作四肘壇方圓淨治。以<物品>瞿摩夷香水</物品>和<物品>黃土泥</物品>。塗摩拭治開廓四門。以<物品>白螺末</物品>界壇標界。內圖一百八葉開敷蓮花。<物品>白栴檀香泥</物品>為葉。<物品>欝金香泥</物品>為臺。四面四角當圖香泥開敷蓮花。四布莊列<物品>黃綵旛花</物品>。東面置不空羂索觀世音畫像。四角置<物品>香水瓶</物品>。內著<物品>白芥子</物品>。口插<物品>一切枝柯葉花</物品>。四門置<物品>閼伽香水</物品>。<物品>水上汎花</物品>。燒<物品>焯香王</物品>。晝夜六時召請結界。觀置十方一切諸佛。放種種光照沃身心。清淨明淨明見無障。一時禮拜禮觀世音。閼伽供養懺悔歸依。發菩提心啟請回向。作禮結印觀置自身。自性平等量同法界。無分莂量無無分莂量。觀一切諸佛如來一切菩薩圍遶住寂觀置囉字具點嚴赫日光焰鬘。念字真義。一切諸法本性無染離諸塵垢自淨心地。淨道場地除眾垢穢。如虛空相成金剛地。下觀風輪上有㰤字。放黑光焰。觀置風輪上有水輪色猶雪乳。中有縛字若塞頗胝。皎月光淨。觀月輪上有大目陀羅金剛輪曼拏羅。放金光焰。上觀縒字變為八葉自開蓮花。眾寶鬚臺金剛為莖。放無量光。無量百千諸寶蓮花周匝圍繞。臺上觀置寶師子座。繞座周列雜寶竿柱。上置種種綺蓋幢幡。垂珠瓔鬘眾妙寶衣。周布一切香花眾寶。起妙香雲雨諸雜花。繽紜嚴地。鼓奏種種奇特音樂。溥敷種種如意賢瓶閼伽之水。摩尼寶樹枝葉光敷。周遍行列照以為燈。一一莊嚴佛波羅蜜光淨圓滿讚。諸菩薩甚深句義。梵音清暢遍無盡界。以我功力佛加持力。以法界力觀供養住。諸法無生性自本寂。師子座。上觀嚩皤字。為釋迦牟尼如來。身真金色結跏趺坐。頭冠衣服貫飾莊嚴。放妙光明遍無邊界。無盡聖眾現光焰中。其光遍滿諸有情界。隨性開解流光焰輪。此佛如來身語無量。常住三世湛然不滅。從是身中現無量身。合無量身為一佛身。右觀觀世音菩薩。左觀執金剛祕密主菩薩其諸種族大菩薩眾。前後圍繞趺坐。而坐觀世音座右真言者坐。觀心不亂。若散亂者一切諸佛菩薩真言明神觀世音菩薩。悉不加持悉不觀護。是故智者相應法座。觀觀聖者結誦念印。<手印>以左手頭指大拇指相搏直伸。中指無名指小指向掌作拳。以印當胸。右手頭指中指大拇指搯珠。</手印>以一切如來金剛摩尼身灌頂三摩地聲。誦持母陀羅尼真言祕密心真言奮怒王真言。觀置觀變陀羅尼真言。一一字聲如聖者形。光焰圍繞。其光明淨破無明宅。時所無間。當於中夜壇地震動。結印靜心正觀像足。誦奮怒王真言。令其壇地大踊震動。菩薩眉間放大光明。照燭壇內。時真言者身悚毛竪。但當廣發大菩提心。仰觀像面。見其右面動轉眼目視真言者。出大梵聲讚真言者。汝證斯相三業清淨。復當承事殑伽沙俱胝那庾多百千如來。種殖善根。一切菩薩同共觀察身心適悅。捨此身後當生生處。身狀端奕髮如旋螺。聲音美妙目廣端嚴。解心明潔見法清淨。永除無明生老病死一切苦本。證一切有情性清淨觀三摩地。至<時間 t="pt">五曉時</時間></施咒法><功效>觀世音菩薩現身摩頂。加與<益處 t="滿願">所求出世世間一切大願。皆為滿足</益處>。時真言者。乞神足通願。祕密仙願。天眼通願。見佛剎願。證陀羅尼大成就願。不空羂索願。悟解一切經典種種義願。一切真言三昧大成就願。文持總持願。一切辯才願。取伏藏願作金銀願。工巧法願。往天宮願。入阿修羅窟願。入龍宮願。增長苗稼果實豐饒願。降伏藥叉羅剎願。起故人願。入諸山谷採諸藥精願。成就劍仙騰空法願。大真言仙願。摧伏邪見諸惡人願。戲弄物願。入海水願。世間諸法成就願。滅四重五逆一切罪願。如是等願任所乞之。皆得滿足。</功效></使用方法></p>

<p><使用方法>若<施咒法>常六時誦持不間。又得觀察一切有情離障清淨三摩地。觀世音菩薩現身神通超越觀察三摩地。一切如來觀察加持密嚴光明神通三摩地。以此三摩地力。如大梵天壽命長遠見。於淨土一切諸佛菩薩摩訶薩眾。阿彌陀佛前。讚問深法。同坐清淨蓮花光明寶殿臺榭。若常<時間 t="pt">白月八日十五日</時間>。晝夜不食斷諸言論。誦持母陀羅尼真言祕密心真言者。</施咒法>則得<功效><益處 t="滅罪">無始一切罪障盡皆消滅</益處>。命終後當得往生安樂國土。恒見一切諸佛菩薩摩訶薩等。</功效></使用方法></p>

<p><使用方法><施咒法>加持壇內<物品>閼伽瓶水</物品>。灌頂浴身結印印身修作法者。</施咒法><功效>當得金剛無惱壞身。一切如來常樂觀察。一切天龍藥叉羅剎毘那夜迦降伏恭敬。成就世間悉地之法。任為使祐。</功效></使用方法></p></text>