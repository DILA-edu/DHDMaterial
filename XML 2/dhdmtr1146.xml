<?xml version="1.0" encoding="UTF-8"?><?xml-model href="dhd.rnc" type="application/relax-ng-compact-syntax"?><text id="dhdmtr1146" source="T1030">
<p><施咒法>凡於此門中欲修習者。須知法式次第。若不備解儀軌。徒而為功推棄時日。由是參驗諸經事法法門及瑜伽門。相會紐成一部。為彼初心求解脫者。得階地位故。我修緝成就彼行。諸習學者。先應入於灌頂大三昧耶壇。受菩薩戒行起大悲意。捨身命財饒益有情。專心希於佛菩薩。身不著貪恚。勤心勇猛攝心不亂。慈悲喜捨未甞暫息。令無量眾生度於彼岸。內外清淨極令嚴潔。於諸長宿和上阿闍梨等處。常應尊重。心不諂曲語必誠言。有乞人來隨分布施。不應空遣於四威儀及營諸務。如是剎那剎那時分澄念。諦觀諸行悉皆無常。略而言之一切諸法猶如鏡像。既知是已。當須被精進甲。持壞煩惱軍。祕明呪劍破蓋纏。出生死妄海。至菩提道場坐金剛座。決作是心不令退轉。如是之人方應修習。此大乘界中發最勝法門。是故我今次第而說。諸欲念誦者。先淨於地。淨地之法其地或四肘或八肘或十二肘或十六肘等。於是量中隨力取之。掘深至膝或深一肘。探去蟲蟻及諸瓦礫髮骨灰炭糠粃棘刺木根之屬諸穢惡等物。已填滿<物品>淨土</物品>堅塞平治。後當於上起其精舍。淨塗其室先定方面。若求除災者。其室應當南向開門也。面向北坐。時當交兩脚脛坐。若作求增益法者當開西門面向東坐。作結跏趺坐。若作瞋怒法者。當開北門面向南坐。蹲踞坐。唯以二足左押右上。若作友愛相親之法者。當開東門面向西坐。坐時並兩脚竪開二膝而坐。此名造精舍法及求事坐。印法如是。先有淨室或於露地。或在石山等上但作其壇。亦得隨所求事依前坐法而坐。起是室已先以<物品>牛糞</物品>如法塗飾。時先以呪呪之然後方用。初掃地時當誦是呪呪曰。</施咒法></p>

<p><咒語>唵(一)訶囉訶囉(二)囉儒揭囉(二合)訶囉拏(去)夜(三)娑嚩(二合引)訶
誦是呪三遍而掃於地。掃地已欲除掃地之時。復誦是呪呪曰。
唵(一)稅諦(二)摩訶(去)稅諦(三)可達尼(四)莎嚩(二合引)訶(引五)
誦是呪三遍以除其土。除土已用牛糞塗壇。誦是呪呪曰。
唵(一)羯囉麗(二)摩訶羯羅麗(三)莎嚩(二合)訶
誦是呪用為塗飾。若洗諸供養器及香水器時。當用是呪呪曰。
娜莫悉底(二合一)曳墜肥(二合)迦南(二)薩婆怛他揭多南(三)唵肥羅耳肥羅耳(四)摩訶皤折哩(五)薩多薩多(六)娑囉諦娑囉諦(七)帶𭋺帶㘑(八)尾馱麼儞(九)三伴闍儞(十)多囉摩底(十一)悉馱刈囇(二合十二)底哩養(三合十三)莎嚩(二合引)訶</咒語></p>

<使用方法><施咒法>誦是呪三遍洗諸供具。</施咒法>所以誦是呪者。為欲<功效>淨除犯三麼耶法一切觸穢之過咎</功效>也。</使用方法></text>