<?xml version="1.0" encoding="UTF-8"?><?xml-model href="dhd.rnc" type="application/relax-ng-compact-syntax"?><text id="dhdmtr1046" source="T20n1092_p0343b09">
世尊復有<咒名>不空王神通解脫心陀羅尼真言白栴檀香像成就三昧耶</咒名>。
    <p><使用方法><施咒法>量十六指。真言加持雕圖不空王觀世音菩薩。三面四臂結加趺坐。正中大面眉間一目。三面面目慈悲熙怡。首上各戴眾寶月冠冠有化佛。左一手持羂索一手執開蓮華。右一手把三股金剛杵一手伸施無畏。紜雨眾寶天諸衣服。珠瓔璫釧種種莊嚴。坐寶蓮華師子之座。身佩光焰。左栴檀香多羅菩薩坐蓮華座。右栴檀香濕廢多菩薩坐蓮華座。天諸衣服寶瓔璫釧而雕飾之。當如法以<物品>蓮華鬚泥</物品><物品>白栴檀香泥</物品>摩飾其壇。以白栴檀香泥<物品>欝金香泥</物品><物品>沈水香泥</物品>。當中畫三十二葉開敷蓮華。四面四維開敷蓮華。白栴檀香泥為臺為葉。欝金香泥為鬚為蘂。沈水香泥為其子實。像置蓮臺。前置閼伽散諸<物品>香華</物品>。燒<物品>沈水香</物品><物品>白栴檀香</物品>。持真言者常淨潔浴著新淨衣。以大慈悲增發種種菩提勝行。每從<時間 t="pt">白月一日</時間>食三白食。至<時間 t="pt">十五日</時間>。一日不食不語勤固護持。結界結印自護護他。如法觀像面東趺坐。以不空王觀世音相。以一切法住持智印金剛身語心印。入真言字輪輪攝觀世音相。觀自在智平等輪光三昧耶。誦持神通解脫心陀羅尼真言。調調不絕。祈求像動放大光明。蓋照壇上真言者上。觀世音菩薩便現其前。伸手摩頂高聲讚言。善哉善哉善男子。汝能修此廣大供養。今所作者乃是一切如來種族會通。一切甚深祕密曼拏羅印三昧耶。顯現不空王神通解脫心陀羅尼真言之法。得成就故。汝何所求我為滿足。汝此生身則是佛剎所住生身。更不墜墮胎卵濕生三惡趣門。汝當生處是阿彌陀佛清淨報土。蓮華化生。常見諸佛證諸法忍。壽命無量百千劫數。直至阿耨多羅三藐三菩提不復退轉。我常祐護。是時復以大奮怒王真言。加持花冠自戴頭上。即便迅誦大奮怒王真言一千八遍。觀世音菩薩密祐神通入住身中。</施咒法><功效>則<益處 t="神通">證神通</益處>。遊往十方一切佛土。<益處 t="解脫果位">得大無垢不空王神通解脫心陀羅尼真言曼拏羅印三昧耶最上成就</益處>。<益處 t="滅罪">先世所造出佛身血。破和合僧種種重罪。我為除滅得淳淨身。</益處><益處 t="滿願">滿所世間願法成就</益處>。<益處 t="滅苦">離諸障累</益處>。<益處 t="解脫果位">捨身當證解脫光明清淨觀三摩地</益處>。<益處 t="解脫果位">清淨無垢光明曼拏羅三摩地</益處>。若有有情覩此人者。亦得<益處 t="滅苦">除諸垢障病惱</益處>。</功效></使用方法></p>

<p><使用方法><施咒法>若旃荼羅人作是法者。於<時間 t="f">四千日</時間>淨治諸漏。念治不懈乃得成就。<功效>我為現身住是人前。謂為現證無上諸願。</功效>何況清淨具信根者。可不成就。是淨信人但常靜念而不斷絕。我數現身為最成就若修行者受持是法。不應生少疑惑之心。世尊雖彼旃茶羅重罪有情。縱一二祈三四五祈。具作斯法精進修習。不成就者由彼罪障。我則不得為現。於身為成就法。何以故為罪蓋故。信力念力不堅淨故。此輩由是乃至一生。精修此法始獲罪滅。於當來世必盡成就無上正等菩提種子。</施咒法></使用方法></p>

<p>世尊或有苾芻苾芻尼族姓男族姓女。雖持斯法多不持戒。心常慳貪諛諂兩舌。破僧破法言詞穢惡。不中不正不知恩義。譏說三寶不觀因緣。貪諸財色不敬師受。盜諸真言明印文字經典種種諸法。心常猶豫惡心妬心。毒心怠心我慢輕他。常行倨傲貪盜財色。不實尊敬三寶形相。不實恭敬親教授法和尚闍梨。復不恭敬此部經典及餘經典。世尊是輩有情邪心佷戾。我實不得為得成就。為現於身作大救護。</p>

<p>世尊此輩性甚。嬌害。惡慧滋盛無明堅緻。我亦常被輕賤誹謗。云擬出我肢體身血。現在十方三世一切如來種族會通。一切甚深祕密陀羅尼真言。大曼陀羅印三昧耶。亦皆毀謗謾譏過惡。如斯極惡旃茶羅種。晝夜如是不自思諭。但欲滅壞十方三世一切如來。一切菩薩摩訶薩。甚深祕密陀羅尼真言。大曼陀羅印三昧耶。何由得成。</p>

<p>世尊如是苾芻苾芻尼族姓男族姓女。是真大賊旃茶羅種。言行威儀相雖是善。內懷所業悉皆腐敗。常於晝夜思行種種十不善業。行無毫分正修治心。世尊此輩大賊旃茶羅種。如是毀謗譏非過惡。真是滅壞十方剎土過現未來一切如來種族會通。一切甚深祕密陀羅尼真言。大曼陀羅印三昧耶。當知此輩常為十方三世一切如來一切菩薩摩訶薩之所棄捨。此輩大賊旃茶羅種。既能滅壞一切如來種族會通一切甚深祕密陀羅尼真言曼拏羅印三昧耶者。應知此輩復能滅壞一切如來祕密心陀羅尼真言大曼拏羅印三昧耶。復能滅壞一切菩薩摩訶薩祕密心陀羅尼真言大曼拏羅印三昧耶。</p>

<p>世尊是故顯說此等苾芻苾芻尼族姓男族姓女。皆名大賊旃茶羅種。此輩有情常為一切毘那夜迦諸魔鬼神之所攝受。於諸真言一切妙法而皆退失。一切善根並已燒盡。復為一切陀羅尼真言明神曼拏羅神盡皆棄捨。退失一切陀羅尼真言明出世世間三昧耶道。如此等輩定是阿毘地獄住。受無間劇苦之種。</p>

<p>世尊由是業因非於我過。如此有情自己棄捨十方三世一切如來諸大菩薩一切種族壇印三昧耶。自己棄捨十方三世一切金剛種族壇印三昧耶。自己棄捨一切毘盧遮那如來種族祕密大壇印三昧耶。暉知此輩。恒為諸魔毘那夜迦藥叉羅剎一切鬼神。種種業障之所攝受。世尊如此有情。緣是業因非我過咎。非我棄捨。世尊是輩旃茶羅等。業惟積畜貪瞋癡毒無明薪火。焚燒一切祕密陀羅尼真言大曼拏羅印三昧耶種種善根。復已焚燒一切如來種族壇印三昧耶諸行善根。復已焚燒一切金剛種族檀印三昧耶諸行善根。復已焚燒一切毘盧遮那如來種族祕密大檀印三昧耶諸行善根。世尊是輩旃茶羅等。現在未來曾無成就。捨身當於十方無量微塵大劫大地獄中。常受種種無間劇苦。此輩旃茶羅人。今世後世悉無安樂。</p>

    <p>世尊是故<使用方法><施咒法>智者欲求是真不空羂索心王陀羅尼真言廣大解脫蓮華曼拏羅印三昧耶成就法者。應於有情總敬謙下。堅發大悲拔濟之心。當住依持真實之心。依止和上闍梨。瞻侍恭敬猶如如來。及如我等踰過父母。授學一一陀羅尼真言曼拏羅印三昧耶文字章句。勿忘差錯。所有身分骨肉筋髓。盡皆供施諮求於法。何況種種錢財衣服。臥具房舍僕從飲食。而不捨之為法供養。若能如是修習法者。則為常存供養於我。此人<時間 t="f">一七二七三七。乃至七七</時間>或復<時間 t="f">百日</時間>。或復<時間 t="f">千日</時間>或復<時間 t="f">三四千日</時間>。或復常事憶念我者。</施咒法><功效>我為現身冥密示逐。而祐護之。</功效></使用方法></p>

<p>世尊譬如大海每時潮時。一時潮浪同至沜際。我亦如是隨念隨至。冥住現住看護是人。復如油渧投渧水中。隨渧散覆。我亦如是隨念隨覆。若諸有情正智清淨。若在人中若在地獄。常憶念我。我則執持羂索勝鉤。鉤挽脫出一切劇苦。得至天宮或至佛剎。證於無上正等菩提受諸快樂。加與無量大精進力。於所願求盡為滿足。若有有情觀是像者。即見我身。何以故以我常住此檀像身中。</p>

<p>世尊是像所在方地。則如佛塔則如佛身。亦如一切如來種族會通一切真實祕密大壇印三昧耶處。亦如一切諸天明神壇印三昧耶處。亦如一切如來菩提道場。轉大法輪破四魔軍現大涅槃。七寶莊嚴宮殿會處。世尊我今定於此說。智者不應生毫疑心。</p></text>