<?xml version="1.0" encoding="UTF-8"?><?xml-model href="dhd.rnc" type="application/relax-ng-compact-syntax"?><text id="dhdmtr0144" source="T1336"><p><說咒者>摩那斯龍王</說咒者>今欲說呪。名<咒名>陀摩叉帝</咒名>。晉言為護法。故拯濟群萌。拔生死苦令得脫難。<咒語>陀無梨陀尼帝　阿支晝尼梨帝　毘梨帝那尼梨帝　烏支晝尼梨帝　胡梨帝那　尼梨帝　莎呵</咒語>
<施咒法>誦呪三遍<物品>白疊縷結</物品>作七結繫項。</施咒法></p>
<p>是大神呪。乃是過去七恒河沙諸佛所說。我於往昔在閻浮提作大國王。十六小國皆悉屬我。我有威猛大策謀力。降伏諸國三十六國悉來屬我。我時得病命垂欲終。薄福少男正有三子。最大太子闇鈍少智。中者尫弱。其最小子聰明勇哲。博學多聞策謀威勇。見我欲終悉皆來集。一萬大臣亦悉來集。一萬夫人亦悉來集。王時欲終語諸群臣。言我三子中誰中為王。諸群臣言任大王意。王時答言不應任我。我去之後。治國之法霸王之事。汝等當知云何任我。諸臣咸言善哉大王。慈悲臨覆心無憎愛。一萬大臣同聲唱言。第三王子堪任為王。一萬大臣言已辭退。時王正殿身體疲懈。語諸子言我今欲臥第三王子抱父王頭。中者捉脚。第一王子捉父王手。時王仰臥即便命終。群臣聞之號哭來集。一萬夫人亦悉號哭舉身投地。第三王子見父背喪呼號懊惱。自投於地良久乃蘇。第一太子默然而坐。第二王子坐啼脚頭。諸群臣言。諸王子等相貌有異。有一大臣是王叔父。大王在時恒以國事付此大臣。宰相念言。大王在時恒以國事付囑於我。今此王子意志有異。我宜問之即前問言。今王背喪諸群臣等皆悉已集。父子之情不應如是。默然而坐而不涕泣。王子答言。我與父王都無因緣。第三王子獨是王子。我等二人猶如賓客暫來相過。大臣答言不應如是。國是汝有非兄則弟。第三王子㘁咷惋轉前抱兄足。我小幼稚不應為王。願兄臨顧紹父王位。兄時答言。父王臨終告勅於汝。我徒先生不見告勅是父王過非汝愆咎。我等二人且當入山。精誠剋厲求神仙道。言已即去。精誠不久獲得五通。移山住流手𢱍日月。</p>
<p>第三王子葬送父訖。得紹王位統領諸國四十八年。其後漸漸貪濁心起人民厭賤。諸小國王及諸群臣。咸皆思念山中神仙。無貪之性乃得為仙。我等往昔咸皆愚癡。聰聖王子以為愚癡。貪濁王子以為賢聖。作是念已咸相謂言。我等諸人當共入山。勸請神仙以為大王。兼有神化威伏諸國。作是念已。一萬大臣皆共入山。推覓求索會遇見之。一萬大臣拜覲問訊。神仙尊者我等頑愚不識正真。為此貪王之所惱亂。人民逃迸國將空虛。唯願尊仙垂顧留眄。慈悲普覆令國還復。仙人答言我無是事。諸臣答言實不得止。仙人答言我寧此死。終不戀國還為人王。一萬大臣咸相謂言。我若返國亦皆當死貪王所殺。不如住此求道神仙。飲水食菓清閑寂漠。精誠不久皆獲五通。飛騰清虛靡不周遍。爾時貪王心生慚愧。即捨王位出家學道。開父王藏欲大布施。見一金樻七處印印之。以手開樻得陀羅尼。是過去諸佛所說如前無異。得陀羅尼已。開父王藏著四衢道頭。恣其人民擔負而去。</p>
<p>我於爾時得此陀羅尼已。即入靜室七日七夜精勤修習。漏盡意解即獲五通。
<使用方法>爾時國王福德少故<功效><益處 t="無國土危難">隣國侵境</益處>。<益處 t="風調雨順">風雨不時人民飢餓</益處>。</功效>是時國王即請比丘以為國師。共我治化。比丘是時即受其請。愍眾生故為作國師。<施咒法>教其國王治化正法。不貪為本慈悲為性。賞善罰惡尊敬道德。慈愍人民如視赤子。爾時教王此陀羅尼句。王於爾時精誠至故。<時間 t="f">七日七夜</時間>精進不懈。</施咒法>已精進故。十方諸佛諸大菩薩。釋梵四天王二十八部。諸大鬼神諸大龍王。擁護國土集其國界。<功效><益處 t="風調雨順">雨澤時節穀米豐熟</益處>。人民安樂。已安樂故。諸小國土皆悉歸屬。</功效></使用方法>
當知皆是大神呪力威神乃爾。若諸國王於釋迦牟尼佛。千載末頭欲求所願。亦應如是。古者國王等無有異。</p></text>