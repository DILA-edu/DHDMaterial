<?xml version="1.0" encoding="UTF-8"?><?xml-model href="dhd.rnc" type="application/relax-ng-compact-syntax"?><text id="dhdmtr1172" source="T1031">
    <p><使用方法>次<方法名稱>觀行布字法</方法名稱>。<施咒法>修瑜伽者應觀想。自身眉間置吽字。赤金色。變成白毫相。於腦交縫內置暗字。白色光滿其腦中。於頂上置囕(上)字。作赤色光分焰上掣。於佛頂上應想唵字白色光照法界。於自右足掌置娑嚩(二合)字。左足掌置賀字。即觀自心為菩提心。離一切我離蘊處界能取所取。於法平等。了知自心本來不生空無自性。是故應當觀察。自心非我人眾生壽者等性。何以故。彼我人等性。無所造作無所得故。我人等本無。寧有自性。即得遠離一切我見。是心亦非蘊處界性。何以故。此蘊等性。於勝義中實不可得故。蘊處界分別自性。即非彼心。是心亦非能取所取。非彼能取妄想之心。非彼所取青黃等相故。世尊言。心不住內亦不住外不住中間。何以故。本來清淨無分別故。如是觀察則知自心無我平等。了一切法本來不生。離妄分別。皆無自性猶如虛空。緣諸有情思惟愍念。彼無始來不知自心本來清淨。妄生分別顛倒鬼魅之所噉嚼。於生死中受種種苦。我今云何起大精進。令諸有情覺悟自心。了清淨法。令彼遠離虛妄分別。如是大悲為菩提心。發是心已。於囉字上具圓點。即為囕字為法界種子。想二囉字置二眼中。如盛燈光普照一切。用此光明智慧之眼。觀自心中所置阿(上)字。了一切法本來不生。即於阿字流出白色光明。照無邊塵沙世界。除一切有情身中無明癡闇。即想自身轉成毘盧遮那如來。具頭冠瓔珞坐白蓮華。身如金色光明照曜住三摩地。相應如是觀。</施咒法></使用方法></p>

<p><使用方法><施咒法>次結觀自在菩薩心印。<手印>以二手內相叉。翹竪二大拇指。印相即成。結印當心。</手印>誦觀自在菩薩心真言七遍。以印加持心額喉頂。誦真言曰。</施咒法></使用方法></p>

<咒語>唵阿(去引)嚧(引)力迦(迦半音呼)娑嚩(二合引)賀(引)</咒語>

<p><使用方法><施咒法>隨誦真言。以右大拇指向身招之。即成召請即觀本尊心上有圓滿寂靜月輪。於月輪中右旋安布陀羅尼字。其字皆放白色光遍周法界。其光還入行者頂。於修瑜伽者心月輪中。准前右旋布列了了分明。其字復放光明。准前作觀。如是觀已。</施咒法><功效>修瑜伽者自身與本尊觀自在菩薩身。等無差別。如彼鏡像不一不異。</功效></使用方法></p></text>