<?xml version="1.0" encoding="UTF-8"?><?xml-model href="dhd.rnc" type="application/relax-ng-compact-syntax"?><text id="dhdmtr0123" source="T1336"><p>我<說咒者>功德相嚴菩薩</說咒者>。今從阿彌陀佛國來。今說勸助遂成菩薩教。以巧妙方便遂成福德。令速得初住具諸相好故。以美方便教令行之。何等美妙。一者其德弘廣普慈眾生。二者蔭覆一切如母愛子不見其過。三者積德行善不計其勞。四者精勤修習捨慧精進。轉以化人。五者行十善行轉教眾生。六者持戒淨潔。猶如明珠。內外明徹無有瑕塵。七者身口意業所出言教以慈悲為本。八者所作事業拯濟為先。九者當以微妙方便為眾說法。和顏悅色不違其意。十者當遊諸國為大國師。荷負眾生苞含一切。心無疲惓。是名菩薩欲登初住。始發心時十大妙行。如是十十。是名百福成一相好。我今略說。今欲說呪令速成辦。有呪名<咒名>陀摩盧具低</咒名>。晉言成就相好莊嚴功德。斷除習結滅障道垢。</p>
<p><咒語>阿提陀摩盧(一)具多陀摩盧(二)支富陀摩盧(三)波晝陀摩盧(四)烏奢陀摩盧(五)耆蜜陀摩盧(六)烏吒陀摩盧(七)若彌陀摩盧(八)烏晝陀摩盧(九)胡蘇彌佉陀摩盧(十)波守波守陀摩盧(十一)漚周漚周帝陀摩盧(十二)波瘦波瘦帝陀摩盧(十三)今染比今染比呵摩盧(十四)耆毘兜耆毘兜陀摩盧(十五)莎呵</咒語></p>
<p><施咒法>誦呪五遍<物品>結青綠二色縷結</物品>作三結繫腰。</施咒法>
<使用方法>是呪<功效>能令行人莊嚴功德。<益處 t="解脫果位">具諸相好必登初住</益處>。</功效><施咒法>懃令讀誦極令通利晝夜諷誦心莫暫捨。轉教他人。</施咒法></使用方法></p></text>