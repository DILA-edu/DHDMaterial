<?xml version="1.0" encoding="UTF-8"?>
<?xml-model href="dhd.rnc" type="application/relax-ng-compact-syntax"?>
<text id="dhdmtr1173">
<p><使用方法><施咒法>次應思惟字義。阿(上)字門者一切法本不生故。囉字門者一切法遠離塵故。攞字門者一切法相不可得故。此攞字為加聲。變成力字。從此力字中。流出迦字。迦字門者一切法無造作故。應如是觀繫心於真言文字之上。即思字下所詮義門。謂本來不生等如上四義如是作觀終而復始。名為三摩地念誦。若作出聲念者。於真言中應作此句。誦真言曰。</施咒法></使用方法></p>

<p><咒語>唵阿(去引)嚧(引)力迦(力者中含迦字也)枳(引)囉底(二合丁異反下同)𡀩乞灑弭(去)尾步底銘娜娜娑嚩(二合引)賀</咒語></p>

<p><使用方法><施咒法>次應觀前阿嚧力迦等四字黃金色。誦前真言即得增益。法中所求皆得。前所觀心中阿(上)字及腦中暗字。體是一也。眼中囉字頂上囕字。如是四字義。以成自身等覺句也。復觀菩提心。即結前三昧耶印。及結前法界生轉法輪并劍印等。加持自身五處。各誦本真言。即禮佛發願迴向已出道場。常轉大乘華嚴般若等教。及印佛印塔經行。旋遶窣堵波令速成就。</施咒法></使用方法></p></text>
