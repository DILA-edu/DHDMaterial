<?xml version="1.0" encoding="UTF-8"?><?xml-model href="dhd.rnc" type="application/relax-ng-compact-syntax"?><text id="dhdmtr1279" source="T20n1056_p0074a20">
<施咒法>作是思惟。一切法本來清淨我亦清淨。於世間貪愛清淨故。則瞋恚清淨。於世間塵垢清淨故。則一切罪清淨。於世間一切法清淨故。則一切有情清淨。於世間般若波羅蜜多清淨故。則薩婆若清淨。
瑜伽者作是觀已。身心豁然清淨。即誦</施咒法>
<咒名>通達心真言</咒名>曰。
<咒語>唵唧多(上)鉢囉(二合)底(丁以反)吠(微閉反引)鄧迦嚕(引)弭</咒語>
<使用方法><施咒法>瑜伽者誦無限數。當證二無我。顯現如來藏。證圓滿菩提心。即誦菩提心真言曰。唵冒(引)地唧多(上)母多跛(二合)娜夜(引)弭</施咒法></使用方法>

<使用方法><施咒法>即閉目澄心。觀自身中正當胸間。有圓滿清淨潔白滿月。一心專注更不易緣。於圓明上想有八葉蓮華。於蓮華胎中觀紇哩(二合)字。如紅頗梨色。即誦加持蓮華真言曰。唵底瑟姹(二合)跛娜麼(二合)</施咒法></使用方法>

<使用方法><施咒法>想其蓮華漸舒漸大。乃至遍滿小千世界及中千世界大千世界。其華具大光明。照曜六道眾生滅除一切苦惱。彼等獲得安樂悅喜。即誦引蓮華真言曰。唵娑頗(二合)囉跛娜麼(二合)</施咒法></使用方法>

<使用方法><施咒法>復想是蓮華漸斂漸小。量等己身。即誦斂蓮華真言曰。唵僧(去)賀囉跛娜麼(二合) </施咒法></使用方法>

<使用方法><施咒法>又想空中一切如來。悉皆入此蓮華中。合為一體。其蓮華變成觀自在菩薩。身紅玻梨色坐蓮華臺上。首戴寶冠冠中有化佛。了了分明。以決定心如是觀已。即誦自身成本尊瑜伽真言曰。唵嚩日囉(二合)達謨(引)含。由誦此真言加持故。</施咒法><功效>瑜伽者自身與本尊身。等無有異。</功效></使用方法></text>