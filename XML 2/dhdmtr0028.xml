<?xml version="1.0" encoding="UTF-8"?><?xml-model href="dhd.rnc" type="application/relax-ng-compact-syntax"?><text id="dhdmtr0028" source="T18n0901_p0803c17"><咒名>作跋折囉并功德法</咒名>
<施咒法>若人欲作跋折囉者。先取金等五色之物。皆未曾經作器用者。何名五色。一金二銀三赤銅四鑌鐵五錫。合和為作跋折囉形。若無此五種。可用<物品>霹靂棗心</物品>。亦得。且未作其跋折囉前。先須豫呪金銅等物一百八遍</施咒法>呪曰。
<咒語>唵(一)摩訶迦囉(二)那吒俱鉢囉(三)莎訶 (四)</咒語>
<使用方法><施咒法>呪訖。當取<時間 t="pt">月欲蝕時</時間>。先於<時間 t="pt">十四日</時間>。若候如此上日。不著宜取<時間 t="pt">八月十三日</時間>。亦是上日。斯日<時間 t="pt">晨朝</時間>。豫遣其匠。受持齋戒香湯洒浴著新淨衣。其欲請作跋折囉主。亦復如是。俱潔淨訖。豫淨修理於一淨所。安立而作護身結界法事。至<時間 t="pt">十五日朝</時間>。更遣其匠香湯洒浴著新淨衣。與作護身及自護身。結界法事。當道場中作一<物品>水壇</物品>。請佛般若諸大菩薩金剛天等。又請<物品>舍利</物品>一二七粒。置其壇中。其壇東邊。以<物品>牛糞泥</物品>作一<物品>冶鑪</物品>。次喚火天令其守鑪。匠面向西。呪師自身在壇西邊。正面向東。敷草為席胡跪而坐。其壇中著七盤<物品>飲食</物品>。於其鑪邊更一盤食。結護如常。請佛般若諸大菩薩金剛天等。又以<物品>種種香花</物品>印法。供養三寶三遍七遍。然後動作。一鑄使成。莫令瑕缺。上下無欠。端直平正無有缺減。是名一寶。最為上首。若一鑄不成。後雖覆作終是無用。其人亦不合行我之祕密三藏法門。設強行用。常有魔事無所成辦。却被殃身。其跋折羅。可重八兩。長十二指。橫指為量。兩頭三股亦有五股。其五股者名為大跋折囉。必須終身持梵行者合用受持。若無戒行不得持用五股。損身。其跋折囉。皆須腰間圓作似檳榔形。中間可容一把許長。盡力雕鏤。惟取端正不得麁惡。磨治了已真金塗飾。正當腰間開一方孔。擬下舍利。法用形勢因緣。與今本樣一種。行者示語。令好用心作之。擬備不輕。當作杵時呪聲莫絕。香煙不斷。其匠功價任索多少。不得酬還。仍須當日使作總了。跋折囉竟。其匠報呪師言。作杵已了。其呪師手把香鑪及七寶函。右繞道場作讚歎云。十方諸佛法寶成就。梵音法事往迎看杵。至於鑪邊散諸香華。作讚歎法事慇懃禮請。其匠長跪兩手捧。著行者手中七寶函內訖。其匠乃禮謝口云。種種多不如法。瑩磨嚴飾皆不稱意。布施歡喜願滅諸罪。呪師答云。異常殊妙端嚴如法。分相具足最上無比。實生慚愧。願除匠者三業宿障。生生世世與佛因緣。法會相值。語已匠更禮拜發願(云云)。燒香合掌請取舍利。呪師即起繞壇三匝。至本坐處却住一面。啟告十方一切諸佛般若菩薩金剛天等(云云)。還作香花供養法事。悲泣雨淚。取<物品>龍腦香</物品>可一捻許。內跋折囉腰間孔中。後取舍利。內跋忻囉腰孔中訖。更作香花法事供養。供養畢已。還將杵起。右繞道場至其匠所。跪地受與匠者。匠者至心。珍重燒香供養禮拜已。即以兩手捧跋折囉。閉其孔。至到牢密。釘閉事訖。還以兩手捧授呪師。呪師禮拜受取而起。匠者更禮三拜。捧舍利函心口發願(云云)。行者手棒舍利寶函。右繞道場行道三匝。還至本處。以諸香華及作印法。更供養訖遣匠出去。於後復將舍利寶函。還至道場自候相貌至夜。壇中然<物品>三七燈</物品>。任意安置及著。<物品>餅果</物品><物品>種種香花</物品>供養。事竟於壇西面結加趺坐。呪師右手把跋折囉。左手搯珠。惟須盡力至心誦呪。限至現於三種光相。何為三相。<功效>一者其跋折囉自然而暖。二者煙出。三者放大光明。若煖相現。持杵行者。自然感得一切藥叉羅剎及諸人等皆悉同心恭敬如佛。若煙相現。持杵行者。自然<益處 t="滅苦">感得所去之處一無障礙又無病苦</益處>。若放光相現。感得一切呪神自在擁護行者。行者常為一切天龍八部鬼神人非人等。皆悉恭敬。仍於一切諸眾生類六分之中。稱於無比。自佛已下但是諸呪。能誦得者皆悉成就最勝靈驗。由是金剛跋折囉杵威神力故。</功效>於後若欲用跋折囉。如法捧杵。未用以前誦軍茶利大心呪。滿一七遍已。即以此杵如護身法。然後便作大結界法。一切時中加意護淨以為常則。方行法事所作皆驗。若療病。用跋折囉時。不得越分。並須護淨。如法用者。於呪師身常好安。隱已說跋折囉法功能竟。</施咒法></使用方法></text>