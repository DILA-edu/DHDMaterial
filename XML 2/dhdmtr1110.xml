<?xml version="1.0" encoding="UTF-8"?><?xml-model href="dhd.rnc" type="application/relax-ng-compact-syntax"?><text id="dhdmtr1110" source="T1092">
不空摩尼供養真言品第七十
<p>爾時<聽咒者>清淨蓮華明王</聽咒者>。授斯廣大神通一切大曼拏羅印三昧耶已。合掌恭敬繞佛三匝。前禮雙足還坐本座。合掌瞻仰觀世音菩薩摩訶薩。念言尊者。何不與我不空供養一切如來摩尼金剛灌頂曼拏羅神通三昧耶。爾時<說咒者>觀世音菩薩摩訶薩</說咒者>。見是廣大神通一切大曼拏羅印三昧耶神變威德。滿十方剎一時出現。授清淨蓮華明王已。即說<咒名>不空摩尼供養真言</咒名>曰。</p>
<p><咒語>唵(喉中擡聲引呼一)㫊暮伽(上)布惹麼抳(二)鉢頭(二合)麼跋馹[口*(隸-木+匕)](三)嚲詑誐跢(四)弭盧枳諦(五)縒漫多(上)跛(二合)囉縒囉(上)𤙖(七)</咒語></p>

<p>爾時觀世音菩薩摩訶薩。演斯真言時。於虛空中。一時顯現無量無邊種種神通廣大威德。一切天諸供養之物。一切不空如來種種廣大神通真言明王大曼拏羅神變莊嚴三昧耶。亦皆出現。授與清淨蓮華明王大曼拏羅印三昧耶中。盡顯現之。量等十方一切佛剎。靉靆彌雨不可說曼陀羅華摩訶曼陀羅華。曼殊沙華摩訶曼殊沙華。鉢頭摩華拘物頭華。奔拏李迦華。宮殿樓閣種種臺榭。華冠瓔珞一切莊嚴具海雲。雨不可說種種七寶眾華。宮殿樓閣種種臺榭。華冠瓔珞一切莊嚴具海雲。雨不可說娑羅寶華。瞻蔔迦寶華。阿底木多迦寶華榆禰迦寶華。蘇曼那寶華。宮殿樓閣種種臺榭。華冠瓔珞一切莊嚴具海雲。</p>

<p>雨不可說水陸山林一切種華。宮殿樓閣種種臺榭。華冠瓔珞一切莊嚴具海雲。雨不可說種種國土一切寶飾衣服色相海雲。雨不可說種種七寶。頭冠瓔珞釵璫環釧海雲。雨不可說種種剎土。一切天諸雜寶衣服。宮殿樓閣種種臺榭海雲。雨不可說一切色相迦詩迦衣服。宮殿樓閣種種臺榭海雲。雨不可說種種色相繒帛衣服。宮殿樓閣種種臺榭海雲。雨不可說種種七寶妙莊嚴具海雲。雨不可說金繩七寶間雜瓔珞莊飾海雲。雨不可說金縷袈裟衣服海雲。雨不可說半滿月色光衣服日初出色光衣服。吠瑠璃色光衣服紺瑠璃色光衣服。及種種色光衣服海雲。雨不可說種種牛頭栴檀香沈水香。一切天諸塗香末香。及無量億種香海雲。雨不可說寶幢幡蓋真珠網縵眾寶鈴鐸海雲。雨不可說酥合香油燈樹瞻蔔迦香油燈樹。優曼那香油燈樹蘇曼那香油燈樹。阿底木多迦香油燈樹沈水香油燈樹。白栴檀香油燈樹。及種種香油燈樹海雲。雨不可說一切天諸甘露百味飲食海雲。雨不可說一切諸天種種音樂歌詠讚唄海雲。如是不可說種種供養一切色相莊嚴海雲。皆具無量光明色相。種種莊嚴甚可愛樂。溥雨十方一切剎土一切如來種族祕密曼拏羅會。及諸所有轉法輪會。廣大供養一切諸佛一切菩薩摩訶薩會。一切執金剛菩薩摩訶薩。一切天神一切真言明神一切使神。皆作無量無邊周匝供養海雲。</p>

<p>爾時觀世音菩薩摩訶薩。謂執金剛祕密主菩薩摩訶薩言。<使用方法><施咒法>此摩尼供養真言。若常<時間 t="pt">晨朝</時間>法瑜伽觀。觀自在相誦持供養。滿千萬遍不間廢者。</施咒法><功效>長得如法不可說一切供養海雲廣大功德。如是真言具有種種神通。如摩尼樹能出無量種種最勝上物海雲。常無斷盡。如是真言是觀世音菩薩摩訶薩心神通力大幻化三昧耶。加被出現。與真言者不思議界最勝福聚。作大父母拔眾苦際。<益處 t="滿願">滿諸意願</益處><益處 t="降伏方術">除諸厭蠱呪詛厄難</益處>。<益處>一切吉祥福德勝願日日增長</益處>。警覺十方一切諸佛菩薩摩訶薩眾。安慰十方一切菩薩摩訶薩等。召集一切曼拏羅天神。示現一切如來祕密曼拏羅印三昧耶。召集一切天龍八部種種神鬼。摧伏一切藥叉羅剎毘那夜迦。<益處>除諸有情種種怖懼</益處>。得大解脫為歸依處。</功效></使用方法></p>

<p>持此真言者。不齋與齋。無梵行者與持梵行。不清淨者與等清淨。不依法者與等依法。不寂靜者與等寂靜。不行正法與行正法。不安隱者與得安隱。貧者與寶。裸者與衣。飢者與食。渴者與飲。失道者與道短命者與等長命。眼未淨者與於眼淨。聾者與聽。憂惱者與除憂惱。失念者與於正念。樂惡法者與於善法。不修布施與得布施。不修淨戒與得淨戒。不修忍辱與得忍辱。不修精進與得精進。不修靜慮與得靜慮。不修般若與得般若。未授三昧耶與授三昧耶。未授手印與授手印。未得真言明與得真言明。住邪道者得住正道。無菩提善根與菩提善根。未越生死大海與越生死大海。住黑闇障與破黑闇障。垢障纏者與解垢障。有無間業與破無間業。未得涅槃得大涅槃。未得受記與於受記。未獲善夢與得善夢。癩疾得除病者得差。不調柔者與於調柔。種族未集會者與等集會。無光明者與等光明。失國位者與等國位。有怨念者令發慈心。多婬欲者與除婬欲。多瞋恚者與除瞋恚。為他輕賤與得尊敬。未遇佛菩薩與遇佛菩薩。未聞正法與聞正法。不樂恭敬供養得樂恭敬供養。不具六根等具六根。未見佛菩薩與見佛菩薩。一切天神不攝受者與得一切天神攝受執金剛祕密主菩薩摩訶薩。如是獲大無邊功德者。皆是不空摩尼供養真言。是觀世音菩薩摩訶薩。為當利益一切有情。說此摩尼供養真言。廣雨種種寶色海雲。供養十方一切剎土一切諸佛菩薩摩訶薩種種種族曼拏羅三昧耶會。恒一切處示現三世一切如來最勝祕密曼拏羅印三昧耶種種神變一切悉地三昧耶。作大供養。</p></text>