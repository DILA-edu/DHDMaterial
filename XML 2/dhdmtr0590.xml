<?xml version="1.0" encoding="UTF-8"?><?xml-model href="dhd.rnc" type="application/relax-ng-compact-syntax"?><text id="dhdmtr0590" source="T18n0901_p0856a14"><咒名>軍茶利三摩耶結大界法印呪第二十六</咒名>
(亦名一切佛摩訶三昧耶印呪)
<施咒法><手印 t="結大界法印">以二小指二無名指。交叉右壓左。挺在掌中。直竪二中指。斜舒直頭相拄。以二頭指各屈。捻中指第三節背。以二大指各附博二頭指邊側。開掌</手印></施咒法>呪曰。<咒語>唵(一)商迦(上音)禮(二)摩訶三昧焰(上音三)盤陀盤陀(四)莎訶(五)</咒語>
<使用方法>是法印呪。<施咒法>若有建立道場壇所。請一切佛般若菩薩金剛天等欲供養者。聖眾若到一一各作華座印呪。承迎安置本位總竟。然後作此法印誦呪。以印右轉三遍七遍。皆得稱為靜警。是名內外嚴密之法。作是法已。</施咒法><功效>聖眾皆安坐受供養。呪師不解作此法者。多有諸惡魔神外鬼毘那夜迦等之所得便。即不安隱。治病亦爾。而作種種供養法事。</功效></使用方法>

<使用方法>總事已竟。<施咒法>又作是印更呪七遍。但誦前呪。盤陀盤陀次下更加文闍文闍。始云莎訶。以印左轉。轉至三匝誦呪七遍。</施咒法><功效>此名解散亦名開鎖。若不依是法用之者。呪師得殃。</功效>譬如國王命諸群臣而為宴會。遣諸兵將守捉街道。門戶牢密無人得入。事畢將散。亦復如是。</使用方法></text>