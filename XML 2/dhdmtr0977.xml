<?xml version="1.0" encoding="UTF-8"?>
<?xml-model href="dhd.rnc" type="application/relax-ng-compact-syntax"?>
<text id="dhdmtr0977">
出世相應解脫品第二十九
世尊是<咒名>出世瑜伽解脫最上神通蓮花曼拏羅三昧耶</咒名>。能現沙門婆羅門國王王子后妃婇女大臣僚佐童男童女一切人民。過現未來出世法生滅法。善果法惡果法。富貴相貧賤相。命長短相生死輪相。復現大梵天帝釋天那羅延天摩醯首羅天。乃至一切天龍藥叉羅剎乾闥婆阿素洛蘖魯荼緊那羅摩呼羅伽等相。餓鬼相阿毘地獄種種諸相。國中飢饉相豐熟相。災疫相厄難相。四時風雨時非時相。<使用方法><施咒法>持此法者如教實語發大悲心。依據一切諸佛菩薩摩訶薩住。饒益無盡一切有情。心恒不捨一切智願。必令救度潔治身服守持淨戒。不於一切有戒無戒人生傲慢。心行平等依教修治。則得成就。清淨如法作<物品>銀蓮花</物品>。以<物品>一肘鏡</物品>為蓮臺面。<物品>寶珠花鬘</物品>四椽莊嚴。如法銀造一尺二寸不空羂索觀世音菩薩。一面三目身有四臂。一手執三叉戟一手持羂索。一手執蓮花一手掌如意寶珠。結加趺坐。首戴寶冠冠有化佛。像腹內空<物品>舍利</物品>百粒<物品>龍腦香</物品><物品>白栴檀香</物品>安內腹中。<物品>花冠瓔珞</物品>耳璫鐶釧。天諸衣服種種莊嚴。置鏡心上。<物品>淨泥</物品>塗地作曼拏羅。圓廣五肘開廓四門。內院中畫八葉七寶開敷蓮華。其花葉上多羅菩薩濕廢多菩薩。執金剛祕密主菩薩毘俱胝菩薩。蓮花遜那利菩薩無垢慧菩薩。除八難觀世音菩薩悉地王菩薩。外院東門右大梵天帝釋天。左伊首羅天摩醯首羅天。南門右俱摩羅天俱廢羅天。左焰摩天地天神。北門右那羅延天大自在天。左毘摩夜天女阿努梵摩天女。西門右婆魯拏天女婆散底天女。左一髻羅剎女金剛度底使者。東門商企尼天女。南門補澁波難底天女。西門功德天女。北門辯才天女。四維四天王。內院<物品>蓮花鬘</物品>界。外院<物品>三叉金剛杵</物品>鬘界。中置銀觀世音菩薩。面東。種種<物品>旛花</物品>敷置莊嚴。<物品>五色線繩</物品>圍畔外界。<物品>閼伽香水</物品><物品>三白飲食</物品>。<物品>種種飲食</物品><物品>果蓏</物品><物品>香鑪</物品>。眾妙花鬘如法敷設。<物品>白旃檀香</物品><物品>沈水香</物品><物品>蘇合香</物品><物品>龍腦香</物品>。<物品>石蜜</物品>合治燒焯供養。是時出入潔浴塗香。著淨衣服食三白食。晝夜六時依法護持。志決無怯觀身如像。曼拏羅相姿顏威耿。內心喜受制置六根。寂靜淳白。五輪投地至誠敬禮十方剎土三世一切諸佛如來。大乘教藏一切曼拏羅印三昧耶。結界請召趺座而坐。發菩提心觀五蘊界。能執所執本性無作。自體空寂。面西奮目瞤動精瞼。觀瞻觀世音菩薩。聲像諜利。誦奮怒王真言母陀羅尼真言。溥遍心印真言不思議觀陀羅尼真言。悉地王真言。光明加持銀蓮花觀世音菩薩。時別自以奮怒王真言奮怒王印。灌頂加持。若蓮花鏡中放光。觀世音像身出甘露水。放種種光自身放光。則當獲得不空無垢清淨蘊身。不空王心三昧耶成就。是時緊捷誦奮怒王真言。觀世音菩薩鏡中出現讚言。善哉善哉。汝今成就出世世間鏡壇印法。汝須何願為汝滿足。閼伽供養所願盡乞。皆得圓滿。沙門婆羅門國王王子后妃婇女大臣僚佐一切人民。觀像鏡者。</施咒法><功效>皆覩種種神通變相。亦見自身過現未來種種業果善惡之相。及見一切剎土諸佛補陀洛山觀世音宮中大眾。亦見世間一切時節善不善相。惟除嫉妬諂曲疑慢。破戒邪見盜三昧耶。旃荼羅苾芻苾芻尼鄔波索迦鄔波斯迦及諸外道惡律人民。餘皆覩見。觀世音菩薩示語讚歎與<益處 t ="滅罪">滅一切垢障重罪</益處>。作茲定說亦不虛妄。修此法者晝夜六時。特勿懈怠放逸慵惰則速成就。</功效></使用方法></text>
