<?xml version="1.0" encoding="UTF-8"?><?xml-model href="dhd.rnc" type="application/relax-ng-compact-syntax"?><text id="dhdmtr1114" source="T1092">
供養承事品第七十四
<p>爾時釋迦牟尼如來。謂觀世音菩薩摩訶薩言。汝當重為修真言者。說此<咒名>清淨蓮華明王央俱捨真言摩尼供養真言</咒名>。於諸明王真言章句。最勝祕密一切真言心。清淨蓮華明王央俱捨真言摩尼供養真言。總持等持成就法門。</p>

    <p>爾時<說咒者>觀世音菩薩摩訶薩</說咒者>。又白佛言世尊。<使用方法><施咒法>是不空廣大明王央俱捨真言三昧耶中。清淨蓮華明王央俱捨真言。摩尼供養真言。曼拏羅印三昧耶。清閑靜處淨治飾地。方圓五肘<物品>瞿摩夷</物品>塗。<物品>黃土泥</物品>塗。<物品>白栴檀香泥</物品>塗。規郭界院。內院當心置<物品>百千葉開敷蓮華</物品>。其華葉上聚諸色相<物品>摩尼寶珠</物品>。臺上二手合腕相著。開十指頭捧如意寶珠。手上珠上蓮華葉上發火焰光。四角如意寶珠。次院四面開敷蓮華。於華臺上置諸手印諸器仗印。一一印上繞火光焰。其眾華間瞻蔔迦華蘇曼那華。四門四角須彌寶山。其山頂上置寶宮殿諸寶華樹。山下海水。次院四面開敷蓮華。於華臺上有諸寶冠瓔珞。耳璫環釧天諸衣服。種種華果種種光雲。種種色摩尼寶珠。繞火光焰。諸蓮華間有種種華。四門四角蓮華臺上。置<物品>七寶瓶</物品>。口中出諸<物品>奇華枝葉蒲桃枝朵</物品>。內外院地遍大海水。其院界上種種色蓮華。曼陀羅華。阿底木多迦華。婆利師迦華瞻蔔迦華。蘇曼那華波吒羅華。榆地迦華迦擔婆華作華鬘界。中置觀世音清淨蓮華明王像。面西。外置<物品>香水壜</物品>口插<物品>諸枝華葉</物品>。列種種<物品>幡</物品>。以<物品>五色線</物品>圍繫外界。種種<物品>飲食</物品><物品>乳酪</物品><物品>酥蜜</物品><物品>酥燈油燈</物品>。四門<物品>香罏</物品>燒<物品>百和香</物品>敷獻供養。持真言者淨浴香塗著淨衣服。以牛二淨㵶灑身服。西門作法結護。啟請一切諸佛菩薩種族天神。結加趺坐。<時間 t="f">每日</時間>當誦清淨蓮華明王央俱捨真言七遍。摩尼供養真言一千八十遍。加持法瑜伽觀曼拏羅中一切供物。皆出無量無邊大曼拏羅種種宮殿海雲。諸天種種衣服海雲。諳天種種頭冠瓔珞釵鐺鐶釧海雲。諸天種種牛頭栴檀沈水諸香末香塗香燒香海雲。諸天種種甘露飲食海雲。諸天種種甘味寶果海雲。諸天種種寶香油燈光明海雲。諸天種種寶幢幡蓋真珠網縵海雲。諸天種種眾寶蓮華海雲。諸天種種摩尼寶珠寶器寶樹海雲。諸天種種伎樂歌唄讚歎海雲。溥遍十方一切微塵剎土所有三世一切如來諸法會中。作此大曼拏羅印三昧耶種種供養海雲。供養彼諸一切如來諸法會中一切諸佛菩薩摩訶薩大眾。如是至心法瑜伽觀。誦念真言勿雜漏念。如是隨心種種供養承事之者。</施咒法><功效>則得成此廣大供養海雲功德善根。若苾芻苾芻尼族姓男族姓女作此壇者。得大福蘊六波羅蜜善根圓滿。則當承事供養九十九殑伽沙俱胝那庾多百千如來一切善根。<益處 t="滅罪">一切重罪災厄病惱悉自消除</益處>。於諸有情最尊上故。<益處>臨命終時得九十二殑伽沙俱胝那庾多百千諸佛現前安慰。語言汝往西方淨土。蓮華受生住不退地。以寶瓔珞而莊嚴之。得宿住智</益處>。得此不空一切真言壇印三摩地盡皆現前。又<益處>得一生補處菩薩同會而住</益處>。若有有情見此壇者。禮拜讚歎亦得六波羅蜜善根滿足。<益處 t="解脫果位">捨此身後亦得往生十方剎土住不退地</益處>。</功效>何況持者而不解脫。如是無量供養功德壇法。皆是不空羂索心王清淨蓮華明王央俱捨真言。摩尼供養真言神通威德。曼拏羅印三昧耶稱歎法品所出生故。</使用方法></p></text>