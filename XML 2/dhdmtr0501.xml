<?xml version="1.0" encoding="UTF-8"?><?xml-model href="dhd.rnc" type="application/relax-ng-compact-syntax"?><text id="dhdmtr0501" source="T18n0901_p0785b10"><咒名>大神力陀羅尼經釋迦佛頂三昧陀羅尼品一卷於大部卷第一</咒名> (佛部卷上)
<p>如是我聞。一時佛在舍衛國祇樹給孤獨園。與大阿羅漢五千人俱。摩訶迦葉。優嚕毘羅迦葉。伽耶迦葉。那提迦葉。舍利弗。大目揵連。難陀阿尼嚕馱。阿若憍陳如。阿難陀。羅睺羅等而為上首。
復有無量大菩薩眾。普賢菩薩。曼殊室利菩薩。觀自在菩薩。虛空藏菩薩。彌勒菩薩。金剛藏菩薩。而為上首。苾芻苾芻尼。優婆塞優婆夷。天龍藥叉迦嚕囉健達婆阿素羅緊那羅摩睺落伽等。復有無量諸大國王。輸頭檀王。波斯匿王。頻婆娑羅王。梨車毘等而為上首。爾時六師外道謂。第一富蘭那迦葉。第二摩斯迦利拏瞿舍梨子。第三散社伊倍羅胝子。第四阿質多雞賒迦婆羅。第五迦俱多伽智那耶那。第六尼乾陀若提子等。來詣佛所。欲與世尊共相論議。</p>
<p>時彼園中有一枯樹。名菴末羅。爾時富蘭那迦葉。問世尊言。儞瞿曇非一切智。若一切智。此菴末羅樹。定死以不。時佛知而默然不答。時富蘭那迦葉。手把白拂以水散之。㧊於枯樹使樹還生。枝葉華果悉令繁茂。時彼外道。手摘果子以行時眾。爾時會中多有凡眾。心各狐疑。凡夫外道有此神異。佛定不勝。時佛世尊知會眾心。即入火光三摩地。從於頂上放無量光。照三千大千世界已。佛以自手作佛頂印。誦佛頂呪。於佛光中。化作無量阿僧祇殑伽沙那由他佛。其一一佛。於虛空中行住坐臥。各放無量光明。身出水火。現作種種佛威神事。爾時彼樹如故枯乾。彼富蘭那。即時倒地悶絕而臥。其諸弟子互相啼哭。
爾時諸天住在空中。散華供養種種音樂。及四部眾皆大歡喜退坐一面。時佛世尊為諸會眾說佛頂法。廣此法是十方三世一切諸佛所說。我今亦復廣為一切說如是法。</p>
<p><使用方法><施咒法>若欲行者。於淨室中安置<物品>佛頂像</物品>。其作像法。於七寶華上結加趺坐。其華座底戴二師子。其二師子坐蓮華上。其佛右手者。申臂仰掌當右脚膝上。指頭垂下到於華上。其左手者。屈臂仰掌。向臍下橫著。其佛左右兩手臂上。各著三箇七寶瓔珞。其佛頸中亦著七寶瓔珞。其佛頭頂上作七寶天冠。其佛身形作真金色。被赤袈裟。其佛右邊作觀自在菩薩(一本云十一面觀世音像)右手屈臂向上把白拂。左手申臂向下把澡罐。其罐口中置於蓮華。其華端直。至菩薩頂。臨於額前。其佛左邊作金剛藏菩薩像。像右手屈臂向肩上。手執白佛。左手掌中立金剛杵。其一端者從臂上向外立著。呪師於佛前。在右邊䠒跪。手執香鑪。其佛光上作首陀會天。散華形。作此像已。於清淨處。好料理地莊嚴道場。於中安置此像已。然後呪師。作四方及上下方結界訖。建立道場懸諸幡蓋。其道場四角。各作一<物品>水壇</物品>。壇上各安一<物品>水罐</物品>盛滿淨水。各以<物品>柏葉</物品><物品>梨枝</物品>等。塞其罐口。復以種種<物品>華鬘</物品>及與<物品>絹片</物品>。繫其罐口柏葉梨枝。如是<時間 t="pt">白月十五箇日</時間>。日別作此法。若水華葉不好惡者。數數換却更著新者。其佛左邊安淨箱子。盛金剛般若波羅蜜多經。<時間 t="f">日日</時間>讀之。其作法人<時間 t="f">日日</時間>洒浴。於淨草上而坐臥之。於白月十五箇日。從<時間 t="pt">初一日</時間>。日別請一比丘設齋。多亦無限。<時間 t="f">初日三時</時間>供養佛頂。各誦呪一千八遍竟。然後發遣已。復數數誦般若滅罪呪。如是<時間 t="f">日日</時間>倍增供養。乃至<時間 t="pt">第十四日</時間>。於佛像前。結長二尺華鬘十六箇。著之。復安十八<物品>瓦盋</物品>其十中盛滿<物品>香水</物品>。八箇瓦盋盛滿<物品>牛乳</物品>。復安<物品>種種飲食</物品>。復安<物品>酥燈</物品>一百盞。復安<物品>沈香</物品>及與<物品>香鑪</物品>訖。請喚佛。安置座已。種種供養。誦呪竟而發遣之。到<時間 t="pt">第十五日正五更頭</時間>。還如第十四日。種種供養訖。於道場中作水壇竟。喚帝殊羅施。安置。復安<物品>火爐</物品>。取<物品>沈水香</物品>一百八段。段別長一尺。兩頭塗蘇合香。一一誦呪七遍訖。火鑪中燒。如是燒盡一百八段。爾時帝殊羅施。來入道場現行者前。語行者云。汝為何事作如是法。是時行者。手擎上件種種香華等而供養訖。隨意白佛。我欲某事法。時佛隨行者願。種種聽許忽然不現。若佛不現者。觀自在菩薩即現自身。與願等事與上無異。若行者。眼不得見佛菩薩者。耳得聞聲。若耳不聞其語聲者。<功效>得種種佛頂驗</功效>。若行者不依上法修行者。不得靈驗。</施咒法></使用方法></p></text>