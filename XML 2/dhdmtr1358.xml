<?xml version="1.0" encoding="UTF-8"?><?xml-model href="dhd.rnc" type="application/relax-ng-compact-syntax"?><text id="dhdmtr1358" source="T1066">
<使用方法><施咒法>然後五輪著地。歸命禮十方一切諸佛諸大菩薩方廣大乘。右膝著地懺悔隨喜勸請發願。
　歸命十方等正覺　　最勝妙法菩薩眾
　以身口意清淨業　　慇懃合掌恭敬禮
　無始輪迴諸有中　　身口意業所生罪
　如佛菩薩所懺悔　　我今陳懺亦如是
　諸佛菩薩行願中　　金剛三業所生福
　緣覺聲聞及有情　　所集善根盡隨喜
　一切世燈坐道場　　覺眼開敷照三有
　我今胡跪先勸請　　轉於無上妙法輪
　所有如來三界主　　臨槃無餘涅槃者
　我皆勸請令久住　　不捨悲願救世間
　懺悔勸請隨喜福　　願我不失菩提心
　諸佛菩薩妙眾中　　常為善友不厭捨
　離於八難生無難　　宿命住智相嚴身
　遠離愚癡具悲智　　悉能滿足波羅蜜
　富樂豐饒生勝族　　眷屬廣多常熾盛
　四無礙辯十自在　　六通諸禪悉圓滿
　如金剛幢及普賢　　願讚迴向亦如是
次禮本尊及諸聖眾真言曰。</施咒法></使用方法>
<咒語>唵(引)鉢那摩(二合)吠(微閉切)</咒語>
<使用方法>由此真言作禮故。<功效>本尊聖眾受為主宰</功效>。</使用方法></text>