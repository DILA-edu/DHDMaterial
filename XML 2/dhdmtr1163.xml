<?xml version="1.0" encoding="UTF-8"?><?xml-model href="dhd.rnc" type="application/relax-ng-compact-syntax"?><text id="dhdmtr1163" source="T1030">
復當<施咒法>淨於身故。又誦是呪與心印俱呪曰(此明通三部用)。</施咒法>
<咒語>唵(一)薩婆皤婆輸(上)馱(二)薩婆達摩(三)莎皤皤輸(上)馱含</咒語>
<使用方法><施咒法>誦是明呪淨身由已。復作是言。無量劫來淪流生死。溺煩惱泥不逢良友。而隨妄心不能出離。於無上道不起祈求。是故令我發菩提心。當口稱列阿字。所以稱此字者。謂阿字者是無生義。趣空寂門。唯獨此門能遠塵垢。順斯法者能除行者無量劫中微塵數罪。譬如淨空明日普照。一切幽暗自然開曉。日者慧日空者呪空。以斯慧日照於呪空。深煩惱暗。以澄淨心觀於空界。遍滿其中有如來形。大如胡麻相好周備。是諸如來皆悉在於行者之前。彈指警覺謂行者言。善男子汝若欲發菩提心者。應自觀心。爾時行者得斯言已。應當踊躍從座而起。一一於諸如來之前五體投地一心敬禮。</施咒法></使用方法></text>