<?xml version="1.0" encoding="UTF-8"?>
<?xml-model href="dhd.rnc" type="application/relax-ng-compact-syntax"?>
<text id="dhdmtr0894">
清淨無垢蓮華王品第十一
世尊是<咒名>不空王像三昧耶</咒名>。
<p><使用方法><施咒法>當以<物品>白㲲</物品>或<物品>細布</物品>上或復<物品>絹</物品>上。方圓四肘或方八肘。畫匠畫時一出一浴。以<物品>香</物品>塗身著淨衣服。食三白食寂然斷語受八齋戒。<物品>盞筆</物品>彩色皆令淨好。勿用皮膠調和彩色。當中畫七寶補陀洛山。其山腰像須彌山腰。山顛九嘴猶若蓮花當中嘴狀如蓮華臺。山上畫諸寶樹花果一切藥草。山下大海水中魚獸水鳥之類。當中嘴上七寶宮殿種種莊飾。其宮殿地眾寶所成。殿中置寶蓮花師子座。其上不空羂索觀世音菩薩。一面三目一十八臂身真金色結加趺坐面貌熙怡。首戴寶冠冠有化佛。二手當胸合掌。二手當臍倒垂合掌。以二大拇指雙屈掌中。二手心下合腕。左手五指各散微屈像開蓮花。右手大拇指與中指頭相捻。其頭指無名指小指各散微屈。二手臍下結羂索印。一手把三叉戟。一手執寶幢。一手持開蓮花。一手執不空梵夾。一手把羂索。一手執金剛鉤。一手施無畏。一手執君持。一手持寶瓶。一手掌寶花盤。披鹿皮衣。七寶瓔珞天諸衣服寶珠鐶釧。而莊飾之佩身光焰。不空羂索觀世音。右多羅菩薩。左手仰掌臍下執青優鉢羅花。右手揚掌。微邪低頭半加趺坐。後毘俱胝觀世音菩薩。眉間一目身有四臂。一手把開蓮花一手執澡罐。一手臍下仰掌一手把數珠。半加趺坐。後大白身觀世音菩薩。左手把開蓮花。右手臍下仰掌。半加趺坐。後度底使者。青身瞋怒狗牙上出。首戴髑髏半加八臂。左一手執三股金剛杵一持青蓮花。一執三叉戟一手揚掌。右一手執劍一執鉞斧。一執曲刀一執羂索。瞻仰菩薩。不空羂索觀世音左。無垢慧菩薩。左手執蓮花右手揚掌半加趺坐。後真言者。䠒跪贍仰手執香鑪。後不空奮怒王。面目瞋怒身有四臂。一手把羂索一手執劍。一手拄三叉戟一手執蓮花。半加趺坐髮如旋螺。後白衣觀世音母菩薩。左手搏脇髀上。仰掌執不開蓮花。右手側揚掌半加趺坐。後一髻羅剎女使者。青身瞋怒蛇瓔牙出。首冠髑髏半加六臂。左一把三股金剛杵一持蓮花。一持羂索右一執鉞斧。一執金剛杖一執三叉戟。瞻仰菩薩。不空羂索觀世音座下左。置大頂金剛。左手把三股金剛杵。右手胸側揚掌。結加趺坐。後阿窒理真言明仙。苾理俁真言明仙。儞羅縒真言明仙。各手執花。於荷葉上長跪而坐。瞻仰供養。不空羂索觀世音座下右。置執金剛祕密主菩薩。左手執獨股金剛杵。右手把白拂。結加趺坐。後窟縒真言明仙。瑟詫真言明仙。驕答摩真言明仙。各手執花。於荷葉上長跪而坐。瞻仰供養。其諸菩薩顏貌熙怡座蓮花座。七寶花冠瓔珞鐶釧。天妙綺服種種莊飾。其宮殿外山左嘴上。置帝釋天俱廢囉天婆娑麼天毘摩夜天地天神苗稼天神。半加趺坐。其宮殿外山右嘴上。置大梵天功德天辯才天水天焰摩王。半加趺坐。其山半腰左右。置四天王各執器仗半加趺坐。以妙衣甲種種莊飾。宮殿外上左右。置苦行仙眾。形體枯瘦作讚歎相。宮殿外右上。置日天子。後淨居天子伊首羅天子持花供養。宮殿外左上。置月天子。後摩醯首羅天子。諸天天子持花供養。其諸天仙花鬘衣服。寶珠瓔珞種種莊嚴。宮殿外直上。置阿彌陀佛釋迦牟尼佛世間王如來。作說法相結加趺坐坐寶師子座乘種種色雲。其大海岸作七寶山。山上種種寶樹花果。其諸樹上有種種色藤枝華葉。山間亦有池沼河㵎。水中具有蓮花拘物頭花芬陀利花優鉢羅花。山上亦有師子白象一切鳥獸宮盤茶鬼藥叉羅剎等。繞其山脚有五空窟。山下海中左右。五小七寶山嘴。於五嘴上各置龍王。狀如天神。頭上出蛇龍頭。一一蛇頭一三蛇頭一五蛇頭一七蛇頭一九蛇頭。各捧寶花半加趺坐瞻仰供養。四面小山種種莊嚴。此像是斯補陀洛山寶宮殿會。不空羂索觀世音菩薩摩訶薩身。若有有情信心清淨。暫瞻仰者則如見我。<功效><益處 t ="滅罪">得滅一切垢障重罪</益處></功效>。何況宿殖清淨持戒有情。恒樂供養持我名字誦持真言。於此生身無不獲果。是真如法恭敬供養。修此法者。則當承事六十四殑伽沙俱胝那庾多百千如來所。殖種善根成熟相應。我則常為夢覺現身。與證不空王一切法願三昧耶。<功效><益處 t ="滅罪">念念災滅億百千劫。五無間業一切重罪</益處></功效>。若有有情歡喜禮拜稱念我名。我亦憶念觀祐擁護。若有有情窮顇困篤。常當瞻仰但念我名。亦得消除生死業雲。</施咒法></使用方法></p>

<p><使用方法>若有<施咒法>鳥獸傍生有情見此像者</施咒法>。<功效>當捨是身生於天上</功效>。</使用方法>

<使用方法>若寺王宮城邑聚落人民家宅。有諸災厄怖惱不安。則<施咒法>以<物品>幡花</物品><物品>種種音藥</物品>。迎請此像於家。清淨嚴飾道場。<物品>香泥</物品>塗地。懸諸<物品>幡花</物品>安置其像以諸<物品>花香</物品><物品>果子</物品><物品>酥乳飲食</物品>。獻設供養誦持真言。作修治法并設護摩</施咒法>。則<功效><益處 t ="消災">滅一切災星變怪</益處>。<益處 t ="降伏魔障">藥叉羅剎布單那鬼塞健馱鬼毘舍闍鬼悉皆散滅</益處>。<益處>宅人安樂苗稼豐稔</益處>。此中有情皆得六波羅蜜善根相應。若捨身後西方淨土蓮花受生。見阿彌陀佛一切菩薩摩訶薩。識知過去七百千劫所受生事。得證清淨無垢蓮花光王菩薩摩訶薩三摩地。蓮花安住蓮花王真言明仙三摩地。</功效></使用方法></p></text>

