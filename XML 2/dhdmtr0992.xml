<?xml version="1.0" encoding="UTF-8"?><?xml-model href="dhd.rnc" type="application/relax-ng-compact-syntax"?><text id="dhdmtr0992" source="T20n1092_p0322c08">
<p>爾時執金剛祕密主菩薩摩訶薩。聞說是法歡喜微笑。掌輪旋杵從座而起。曲躬合掌白言聖者。此等真言三昧耶。總名不空王蓮華頂祕密心曼拏羅廣大陀羅尼真言三昧耶。是等陀羅尼真言。但當讀誦受持之者。皆得成就作大佛事。若有依法作大供養。每月依時一日一夜斷語不食。或單食果或空服乳。或復常食三白飲食。晝夜精勤讀誦受持。如是之人獲何功德成何善根。住何剎土授何法門。</p>

    <p>爾時<說咒者>觀世音菩薩摩訶薩</說咒者>。告<聽咒者>執金剛祕密主菩薩摩訶薩</聽咒者>言。如是總名<咒名>不空王蓮華頂陀羅尼真言三昧耶</咒名>。祕密主諦聽諦聽。<使用方法><施咒法>苾芻苾芻尼族姓男族姓女。<時間 t="pt">白月一日</時間>承事供養。寂斷諸語食三白食。讀誦受持蓮華頂陀羅尼真言。一觀一一字如日光鬘。二觀字光現觀世音。三觀字光現佛世尊。四觀字光自性神力清淨法界三昧。流出種種神通三摩地門。<時間 t="f">晝夜不絕乃至八日</時間>。<時間 t="f">一日一夜</時間>斷食持者。</施咒法><功效>此人則得<益處 t="滅罪">除滅應受阿毘地獄。五無間罪一劫之苦</益處>。<益處 t="往生淨土">當捨命已生於西方極樂國土。蓮華化生具宿住智。福命壽等八十千劫。受諸極樂。生生生處更不墜墮三惡道中。復得轉生愛樂世界。六十二千劫受勝快樂。復得轉生觀察世界。七十二千劫受大安樂。復得轉生寶勝世界。十二千劫作大持寶大真言仙。復得轉生補陀洛山觀世音菩薩寶宮殿中。十八千劫受諸法樂。復得轉生阿迦尼吒天。九十千劫受天快樂。復得轉生兜率陀天上。八十千劫受天快樂。復得轉生三十三天。百千大劫作天帝釋受大快樂。復得轉生十方剎土。五十千劫遊戲神通。歷諸佛剎供養諸佛。受諸快樂。復於二十千劫作大真言明仙。乃至菩提更不重受胎卵濕化。所受生處常得化生具宿住智</益處>。</功效>祕密主七日七夜承事供養讀誦受持。尚得如是廣大福聚善根相應。</使用方法></p>

<p><使用方法><施咒法>況復有人。能每<時間 t="pt">白月一日</時間>食三白食。讀誦受持此蓮華頂陀羅尼真言。晝夜不絕。至<時間 t="pt">白月八日</時間>晝夜不食。斷諸語言依法誦持。</施咒法><功效>豈不現身與證大不空離障清淨三摩地。不空莊嚴三摩地。不空蓮華神變光焰三摩地。不空清淨光三摩地。不空觀察幢三摩地。不空蓮華無垢觀三摩地。不空蓮華頂光焰祕密心三摩地耶。此人又當承事九十二俱胝殑伽沙數如來應正等覺所。種熟善根。當捨命已往安樂國。蓮臺化生得不空王蓮華頂解脫壇印三昧耶。而皆現前得作不空廣大真言明仙。</功效></使用方法></p></text>