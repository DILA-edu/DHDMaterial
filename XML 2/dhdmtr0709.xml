<?xml version="1.0" encoding="UTF-8"?><?xml-model href="dhd.rnc" type="application/relax-ng-compact-syntax"?><text id="dhdmtr0709" source="T1255a">
<p>如是我聞。一時佛在舍衛國祇樹給孤獨園。與大阿羅漢千二百五十人俱。復有無量大菩薩眾。彌勒菩薩。曼殊室利菩薩。觀世音菩薩。而為上首。及摩利支等諸天。龍八部前後圍遶。爾時舍利弗即從座起。偏袒右肩右膝著地。合掌向佛。而白佛言。世尊於未來世。末世眾生作何等法得脫諸難。
<說咒者>佛</說咒者>告<聽咒者>舍利弗</聽咒者>。諦聽諦聽。我今為汝說於此事。爾時會眾歡喜踊躍。重勸請佛。</p>
<p>爾時世尊告諸比丘。日前有天。名摩利支。有大神通自在之法。常行日前。日不見彼。彼能見日。無人能見。無人能知。無人能捉。無人能害。無人欺誑。無人能縛。無人能債其財物。無人能罰。不畏怨家能得其便。
佛告<聽咒者>諸比丘</聽咒者>。若有人知彼摩利支天名者。彼人亦不可見亦不可知。亦不可捉亦不可害。亦不為人欺誑亦不為人縛。亦不為人債其財物。亦不為人責罰。亦不為怨家能得其便。

佛告諸比丘。<使用方法><施咒法>若善男子善女人知彼摩利支天名者。應作是言。我弟子某甲知彼摩利支天名故。無人能見我。無人能知我。無人能捉我。無人能害我。無人能欺誑我。無人能縛我。無人能債我財物。無人能責罰我。亦不為怨家能得我便。此呪有大神力。所作成就。破一切惡。</施咒法><功效>若用結界百由旬內一切諸惡無敢入者。</功效></使用方法></p>
<p>爾時世尊即說呪曰。
<咒語>南無佛陀耶(一)南無達摩耶(二)南無僧伽耶(三)怛姪他(四)遏囉迦末斯(五)摩囉迦末斯(六)蘇途末斯(七)支鉢囉末斯(八)摩訶支鉢囉末斯(九)摩利支夜末斯(十)安怛陀那夜末斯(十一)那謨粹都底(十二)莎訶(十三)
王難中護我。賊難中護我。行路中護我。失於道路曠野中護我。晝日護我。夜中護我。水難中護我。火難中護我。羅剎難中護我。茶枳儞鬼難中護我。毒藥難中護我。佛實語護我。法實語護我。僧實語護我。天實語護我。仙人實語護我。
怛姪他(一)阿羅拘隷(二)阿囉拘隷(三)雞栗底(知約反四)薩婆迦囉醯蔽(蔽亞反下同五)薩蒲跛突瑟䶩(二合)蔽(六)薩婆伊都波達羅鞞蔽(七)囉(上音)叉囉(上音)叉(自稱名字八)莎呵(九)</咒語></p></text>