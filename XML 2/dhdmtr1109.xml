<?xml version="1.0" encoding="UTF-8"?><?xml-model href="dhd.rnc" type="application/relax-ng-compact-syntax"?><text id="dhdmtr1109" source="T1092">
灌頂曼拏羅品第六十九
爾時清淨蓮華明王。得諸如來作灌頂已。繞佛三匝却於佛前。合掌恭敬一面而立。覆復低頭。思惟如來何不加我一切諸佛金剛種族曼拏羅印三昧耶。爾時<說咒者>釋迦牟尼如來</說咒者>知心所念。即說<咒名>不空金剛灌頂真言</咒名>曰。
<咒語>唵(喉中擡聲引呼一)㫊暮伽(上)曼拏攞(二)鉢頭(二合)摩鼻曬迦(斤邏反三)麼抳跋馹[口*(隸-木+匕)](四)薩嚩嚲詑誐跢鼻曬鷄(五)𤙖(六)</咒語>

爾時如來演斯真言時。以大神力十方三千大千諸佛世界大地。一時變成金剛壇地。方圓光皎周重界位。涌現一切如來種族。蓮華種族金剛種族摩尼種族。所有一切廣大解脫曼拏羅印三昧耶會種種形像一時顯現亦現一切天神各自大小善根威力種種身相真言壇印三昧耶一切神變。亦現不思議不空羂索心王種族一切三昧耶種種神變。一時具授清淨蓮華明王。大曼拏羅印三昧耶中盡顯現之。

爾時釋迦牟尼如來。謂<聽咒者>執金剛祕密主菩薩摩訶薩</聽咒者>言。<使用方法><施咒法>今此真言若有精勤。恒起無量大慈悲心。佛瑜伽觀。如法誦持此金剛灌頂真言千萬遍者。</施咒法><功效>當入十方一切剎土三世一切如來大蓮華灌頂曼拏羅會。當入十方一切剎土三世一切如來大摩尼寶蓮華灌頂曼拏羅會。十方一切剎土三世一切如來。於其夢中。示妙色身大曼拏羅宮殿種種神變三十三天一切天神神變明王曼拏羅神變。復次夢見一切如來種族大曼拏羅蓮華種族大曼拏羅。金剛種族大曼拏羅摩尼種族大曼拏羅。不空羂索心王廣大解脫蓮華曼拏羅印三昧耶。毘盧遮那如來法身大悲出生藏曼拏羅印三昧耶。種種種族僕從曼拏羅印三昧耶一切神變。復次夢見一切菩薩所有因地發行行化。乃至菩提轉大法輪摧諸魔軍。復次夢見十方一切剎土。三世一切如來大灌頂曼拏羅會。得諸如來為授一切最勝大灌頂曼拏羅三昧耶。真言者夢中身心歡喜倍增精勇。得此不空羂索心王廣大解脫蓮華曼拏羅印三昧耶灌頂三摩地時。諸如來一時讚言。善哉善哉真言者。汝今得我十方一切剎土。三世一切如來等用大灌頂三昧耶。得入十方一切剎土三世一切如來大灌頂祕密壇會。為諸如來大法王子。一切法光一時照明。忽便覺悟獲大功德。一切天人種種稱讚而為第一。</功效></使用方法>

<使用方法>若善男子善女人等。求大福蘊成熟善根者。<施咒法><時間 t="f">每日</時間>以<物品>華鬘頭冠</物品>或<物品>諸妙綺袈裟衣服</物品>。加持一千八遍。貫戴佛上觀世音菩薩上。作大供養真言威力。則令十方一切剎土三世一切諸佛菩薩。各各貫戴七寶天冠袈裟衣服。彼諸華冠袈裟衣服。各放無量百千光明。展轉供養十方一切剎土三世一切諸佛菩薩摩訶薩眾。皆以光明而自莊嚴。作斯供養。譡以<物品>諸珍百味飲食</物品>。供養十方一切剎土三世一切諸佛菩薩摩訶薩一切天神。亦當供養一切大灌頂曼拏羅會。</施咒法><功效>又<益處 t="滅罪">得銷鑠身口意業一切罪障</益處>。<益處>得大福聚善根成就。所往之處恒無障礙</益處>。<益處>為人恭敬所出言詞。如旃檀香人皆愛仰</益處>。若常精勤誦持真言不曾間廢。<益處>口氣香潔如欝鉢羅華香</益處>。<益處 t="滿願">得諸願滿</益處><益處>命不中夭無諸惱疾</益處>。<益處>摧伏一切毘那夜迦。藥叉羅剎信向護持</益處>。觀世音菩薩摩訶薩明王觀察擁護。得作一切大曼拏羅阿闍梨。復得成就不空最勝曼拏羅三昧耶。</功效></使用方法></text>