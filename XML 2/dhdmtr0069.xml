<?xml version="1.0" encoding="UTF-8"?>
<?xml-model href="dhd.rnc" type="application/relax-ng-compact-syntax"?>
<text id="dhdmtr0069"><咒名>阿彌陀佛大思惟經說序分第一</咒名>
<p>如是我聞。一時佛在補陀落伽山中(此云海島也)與大阿羅漢眾一千五百人俱。觀世音菩薩。大勢至菩薩摩訶薩等五千人俱。及諸天龍夜叉阿素羅迦魯羅緊那羅摩睺羅伽人非人等。前後圍繞。來詣佛所到佛所已。五體投地頂禮佛足。禮佛足已繞佛三匝。却坐一面。</p>
<p>爾時觀世音菩薩白佛言。世尊若四部眾。及苾芻苾芻尼優婆塞優婆夷一切眾生。修行善法。得生阿彌陀佛國。并見彼佛云何而得。佛告觀世音菩薩言。若四部眾欲生彼國者。應當受持阿彌陀佛印并陀羅尼。及作壇法供養禮拜。方得往生彼佛國土。</p>
<p>若四部眾。以眾華散阿彌陀佛。發願誦呪者。得十種功德。何者為十。一者自發善心。二者令他發善心。三者諸天歡喜。四者自身端正。六根具足無有損壞。五者死生變成寶地。六者生生世世生於中國。及貴姓中生。值佛聞法。不生邊地及下姓中。七者成轉輪王王四天下。八者生生世世常得男身。九者得生彌陀佛國七寶華上。結加趺坐成阿毘跋致。十者成阿耨多羅三藐三菩提。坐於七寶師子座上。放大光明。與阿彌陀佛等無有異也。是名十種散華功德。</p>
<p>若四部眾將持七寶滿世界中。布施十方一切諸佛。不如一錢一華一香。好心布施阿彌陀佛者。若作此功德。一切諸佛菩薩金剛諸天等皆悉歡喜。死生阿彌陀佛國。若人然燈供養。生阿彌陀佛國。即得天眼。見於一切十方世界諸佛。若人以香布施供養。死生阿彌陀佛國。即得香身。身上香雲常出。若人五體投地。恭敬禮拜阿彌陀佛者。往生彼國。若人將以香華衣食水壇等。種種供養念彼佛者。往生彼國即得香華衣食。若人不以香華衣食等供養者。雖得生彼淨土。而不得香華衣食等種種供養之報。若轉輪王十萬歲中。滿四天下七寶。布施十方諸佛。不如苾芻苾芻尼優婆塞優婆夷等。一彈指頃坐禪。以平等心憐愍一切眾生。念阿彌陀佛功德。</p>
<p><使用方法>若善男子善女人。<施咒法>誦持阿彌陀佛陀羅尼。并作印等日日供養者。</施咒法><功效>即得滅除<益處 t ="滅罪">五逆四重恒河沙數生死重罪</益處>。</功效></使用方法></p>

<p><使用方法><功效>若欲<益處 t ="解脫果位">得奢摩他驗</益處>。得生阿彌陀佛國。成男子身端正聰明。<益處 t ="解脫果位">坐於七寶成就天眼天耳等通</益處>。及得天衣服。與佛無異者。</功效><施咒法>當作阿彌陀佛像。其作像法。先以香水泥地作壇。喚一二三好巧畫師。日日洒浴。與其畫師受八戒齋。呪師身亦<時間 t="f">日日</時間>洒浴作印護身。亦與畫師作印護身。呪師畫師兩俱不得犯戒破齋。不喫五辛酒肉之物。作壇中央著帳。四方著<物品>飲食</物品><物品>果子</物品>種種音樂供養。阿彌陀佛。其畫師著白淨衣服。用種種彩色。以熏<物品>陸安悉等香汁</物品>和之。不得用皮膠。呪師坐於壇外面向西。畫師面向東。呪師前著一<物品>香鑪</物品>。燒<物品>種種香</物品>。及散<物品>諸華</物品>。夜即然<物品>燈</物品>。呪師作阿彌陀佛身印。誦陀羅尼</施咒法></使用方法></p>
<p>呪曰。<咒語>那謨阿𠼝耶(一)阿彌陀婆耶(二)怛他揭跢夜(三)阿囉訶底(四)三藐三菩提耶(五)跢姪他(六)唵阿蜜哩(二合)羝(七)訶那訶那(八)薩婆波跛尼(九)陀訶陀訶(十)薩婆波跛尼(十一)嗚𤙖㧊(十二)莎(去音)訶(十三)</咒語></p>

<p><使用方法><施咒法>次畫師畫佛像法用。中央著阿彌陀佛。結加趺坐手作阿彌陀佛說法印。左右大指無名指。頭各相捻。以右大指無名指頭。壓左大指無名指頭。左右頭指中指小指開竪。佛之右廂。作十一面觀世音菩薩像。左廂作大勢至菩薩像佛上作寶殿。皆以七寶所成。殿下作七寶帳。悉以七寶瓔珞所成。其寶殿上。畫作三箇大寶珠王。一一寶上出五色光。於其光上化為寶殿樓閣。其寶殿中作佛菩薩。其阿彌陀佛坐七寶高座。其高座上作七實蓮華。阿彌陀佛坐其華上。其內院四角。作四七寶樹。其佛內院四邊。作四七寶殿。其寶殿上各有七寶。一一寶上出五色光。一一光上有七寶殿。其寶殿中有佛菩薩。其佛外院有四七寶殿。其寶殿上各有七寶。一一寶上出五色光。一一光上有七寶殿。其寶殿中有佛菩薩。阿彌陀佛前左右。作二菩薩。各作音樂。其佛底下有甘露水。中生無量寶華。一一華上各有菩薩。左右各作五百華樹。其佛形作金色。其袈裟作赤色。其佛圓光以五色成。其佛頭上放五色光。其諸菩薩作黃白色。其菩薩身上作五色天衣。其佛左邊。大勢至菩薩結加趺坐。左手覆掌於左髀上。右手屈臂節拄右髀上。竪臂向上。以大指捻無名指甲上。頭指中指小指。搩竪掌側當前。其佛右邊。畫十一面觀世音菩薩。結加趺坐。屈左臂向肩上。掌覆向背。手把蓮華。右臂節拄右鞞上。手把白拂。拂尾向右出。其水四邊有無量寶樹。七寶所成。其水之岸。以七寶成。其諸佛上諸天散華。

作此像已。安佛殿中。作結界印。以<物品>佉陀羅木作橛</物品>四枚。各長八指。其木各呪一百八遍。釘於四角。此橛畢竟更莫拔却。一橛如是餘三亦然。又以<物品>白芥子</物品>。四方及中各穿作孔。深一搩許。埋著孔中。皆用軍茶利大心呪。呪白芥子一百八遍。
如前木法大心呪曰。唵(一)𠯖盧𠯖盧(二)羝瑟吒(二合)羝瑟吒(二合)(三)槃陀槃陀(四)訶那訶那(五)阿蜜哩(二合)羝嗚𤙖㧊(六)呪一百八遍。埋芥子竟。然後安置阿彌陀佛像已。請四人僧設齋。多亦無限。<時間 t="f">日日</時間>供養。誦大身呪呪曰。
那(上音)謨喝囉(上音)怛那(二合)跢囉(二合)夜耶(一)那(上音)謨阿𠼝耶(二)阿彌跢婆(去音)耶(三)跢他揭跢耶(四)阿囉訶(上音)帝(五)三藐三菩馱耶(六)跢姪他(七)阿蜜哩(二合)羝(八)阿蜜哩(二合)跢三婆(去音)髀(九)阿蜜哩(二合)都知婆(二合)髀(十)阿蜜哩(二合)跢毘迦爛(去音)跢(十一)伽彌(去音)泥伽伽那(十二)吉哩底羯嚟(十三二合)薩婆斯波迦生(二合)迦𠼝曳(十四)莎(去音)訶(十五)</施咒法></使用方法></p>

<p><使用方法><方法名稱>阿彌陀佛身印第一</方法名稱>
<施咒法><手印  t="身印">左右二小指。各㧙在無名指背上。二無名指頭相拄著。二中指直竪。開一寸許。二大指並直竪。屈二頭指壓二大指頭。頭相拄。頭指來去。</手印></施咒法></使用方法></p>

<p><使用方法><方法名稱>阿彌陀佛大心印第二</方法名稱>
<施咒法><手印  t="大心印">准前身印。惟改屈二大指入掌。以二頭指壓二大指甲上。</手印>呪同前呪用。
作<物品>四肘水壇</物品>。以<物品>酥燈</物品>八盞<物品>餅</物品><物品>果</物品><物品>食</物品>五槃。中心著<物品>火鑪</物品>。呪師面向東。取<物品>牛乳</物品><物品>蜜</物品>相和。更取<物品>頗具羅木(此云穀樹)</物品>長一尺截。一百八段。以<物品>酥</物品><物品>蜜</物品>柱塗兩頭。呪一遍已一擲火中。如是滿足一百八遍燒之。數數誦呪。若作此法</施咒法><功效>即得<益處 t ="解脫果位">奢摩他</益處>。<益處 t ="滅罪">滅恒沙四重五逆之罪</益處>。</功效></使用方法>
<使用方法><施咒法> <時間 t="pt">每月十五日</時間>洒浴誦呪。作如前法。</施咒法><功效>隨意往生阿彌陀佛國。</功效></使用方法></p></text>
