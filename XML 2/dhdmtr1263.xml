<?xml version="1.0" encoding="UTF-8"?>
<?xml-model href="dhd.rnc" type="application/relax-ng-compact-syntax"?>
<text id="dhdmtr1263">
我依瑜伽金剛頂經。說蓮華部千手千眼觀自在菩薩身口意金剛祕密修行法。<使用方法><施咒法>行者應從瑜伽阿闍梨處。求受菩提心律儀戒入大曼荼羅。受灌頂。位勝解行地。捨身命財。勇猛精進。懷悲愍心。不厭生死。決定求證普賢菩薩身。歷侍諸佛。樂修勝義般若波羅蜜。具慈悲喜捨。饒益有情。或於山間勝地閑淨之處。或於清淨伽藍及舍利塔前。修治精室塗拭壇場。周匝懸<物品>幡</物品>上施天蓋。於壇西面安千手千眼觀自在菩薩像。持誦者於壇東對像。敷茅薦為座。或坐被脚小床。壇上分布<物品>曼荼羅</物品>。列諸聖位。置二<物品>閼伽滿盛香水</物品>。安<物品>四寶瓶</物品>於壇四角。<時間 t="f">每日每日</時間>取種種<物品>時花</物品>散於壇上。燒<物品>香</物品>塗香<物品>燈明</物品><物品>飲食</物品>及<物品>諸果子</物品>。加持分布四邊供養。每入道場虔誠作禮。發露懺悔隨喜勸請迴向發願。即運心觀想。遍滿虛空一切如來。具諸相好皆入法界定。又觀自身住佛海會中。即<手印>結警覺一切如來印。二手各作金剛拳。檀慧相鉤。直舒進力二度。側相拄。真言以印三舉</手印>。真言曰。</施咒法></使用方法>
<咒語>唵嚩日嚕(二合引)底瑟姹(二合)</咒語>
<使用方法><施咒法>由結此印誦警覺真言。一切如來皆從定出。瑜伽者應作是思惟啟告諸佛。我身少慧少福沒於苦海。仗託諸佛威神之力。唯願不捨大悲本願。慈悲矜愍觀察護念。拔濟於我。</施咒法>彼一切如來各以神力加持護念。<功效>修瑜伽者獲無量福身心自在。</功效></使用方法></text>
