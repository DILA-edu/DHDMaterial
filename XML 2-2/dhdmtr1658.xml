<?xml version="1.0" encoding="UTF-8"?><?xml-model href="dhd.rnc" type="application/relax-ng-compact-syntax"?><text id="dhdmtr1658" source="T20n1126_p0539c05">
<使用方法><施咒法>誦此密言已。即以四種禮。禮曼拏羅中本尊如來。禮已長跪。作金剛合掌而說是言。我今發無上菩提心。惟願應正等覺三世之師方便攝受。令我正得三種學戒。為諸眾生以金剛堅固力。住持三寶利樂眾生。我今於如來金剛界金剛薩埵真如相應祕密法中。從阿闍梨受大金剛族。於六時修習行四種施法。於大寶族受平等相應法。於大蓮華族受三乘微妙祕密法。於大事業族受具足一切供養事業。從清淨真如生大菩提法。我發無上菩提心。受如是法已當依法修習。為一切眾生而作饒益。所有一切眾生無主宰者為作主宰。未解脫者令得解脫。未安樂者令得安樂。未到彼岸者令到彼岸。行者發願已。即誦金剛視密言。

　摩吒於兩目　　應觀為日月
　二手金剛拳　　各安於腰側
　曼拏與香華　　及餘供養具
　因此目瞻視　　去垢成清淨
</施咒法></使用方法>
<咒名>金剛視密言</咒名>曰。
<咒語>唵(引)嚩日囉(二合)捺哩(二合)瑟致(二合)摩吒</咒語></text>