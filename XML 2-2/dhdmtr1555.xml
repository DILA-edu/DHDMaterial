<?xml version="1.0" encoding="UTF-8"?>
<?xml-model href="dhd.rnc" type="application/relax-ng-compact-syntax"?>
<text id="dhdmtr1555">
第十二呪曰。<咒語>唵(一)阿謨伽(二)阿鉢囉(二合)視跢(三)訶(上)那訶(上四)虎𤙖(二合五)泮吒(吒半音六)</咒語>
<使用方法><施咒法>以此呪呪<物品>賢瓶</物品>即動。若欲示現成就相時。其持呪者心莫動搖。亦不應起勿擬廢坐。但當誦呪令彼賢瓶有大利益同摩尼寶珠。能與一切。所願極難受持。若得成就有大威力。<功效>能得神通與於安樂。<益處>一切富饒令能積集</益處>。<益處>一切福德令其增長</益處>。</功效>是故受持勿使放逸莫令空過。若其賢瓶出火然焰。或若搖動亦勿驚怪。乃至從瓶吐出金銀摩尼寶珠種種瓔珞及種種色殊妙衣服莊嚴之具。吐出殊妙端正采女童男童女天勝丈夫具妙相者。吐出張乘及坐宮殿園苑城邑村巷大路象馬車輅步人及飲食燒香花鬘塗香幢蓋及幡。出生音樂歌詠之聲。其持呪者亦不應起。乃至其觀自在菩薩。變作普賢菩薩身形。從其賢瓶與諸菩薩眷屬出時。先所出者由此神力。悉皆隱沒不復更現。唯有普賢菩薩眷屬現住。讚言善哉善哉持呪仙人。汝今已得成就此呪。隨何所求皆當與汝。時持呪者即起合掌右遶作禮。禮已白言惟願世尊。以此賢瓶垂授與我。則時聖者普賢菩薩告呪者言。汝當受取隨意受用。呪者受已置於頭上又置地上。則以<物品>花香</物品><物品>燒香</物品><物品>花鬘</物品>而用供養。尋當發願歸命世尊。令我及其同伴。<功效><益處 t ="滿願">滿足一切諸願</益處>。</功效>說此語已。隨欲去處潛隱而去。其賢瓶者隨持呪者。所欲之形隨意而變。此為成就賢瓶之法。</施咒法></使用方法></text>
