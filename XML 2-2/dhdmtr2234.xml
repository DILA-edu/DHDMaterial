<?xml version="1.0" encoding="UTF-8"?>
<?xml-model href="dhd.rnc" type="application/relax-ng-compact-syntax"?>
<text id="dhdmtr2234" source="T20n1191_p0862c23">
<咒名>下品㡧像儀則品第六</咒名>
<p>爾時，<說咒者>世尊釋迦牟尼佛</說咒者>復告<聽咒者>妙吉祥童子</聽咒者>言：我今說彼<使用方法><施咒法>第三下等㡧像祕密儀則。若有一切眾生懶墮懈怠不勤修習，於此㡧像隨喜瞻禮，亦能成就殊勝利益。若造㡧法則、所有修線、造㡧畫像加持，大體儀軌亦如前說。今此㡧內先畫妙吉祥，於師子座上結跏趺坐，為童子形諸相端嚴，光明普照作說法相。左邊畫聖普賢菩薩，坐優鉢羅華座，右手執拂、左手執如意寶，身作紫綠色。右邊畫聖觀自在菩薩，右手執拂、左手持蓮華，遍身光明。於妙吉祥師子座下至㡧緣畫金山。復於師子座右邊畫焰曼德迦忿怒明王，彼明王下畫持誦者，手執香爐亦如前說。於妙吉祥上畫開華王如來，彼佛身長十六指，坐寶山巖猶如樓閣。彼㡧四面俱有寶山，㡧上面山峯令高，於上虛空畫二淨光天子：一名清淨、二名妙淨，降雨種種香華，亦如前說儀則無別。</施咒法>今此第三下品㡧像有大增益，<功效>若諸有情<益處 t="滅罪">經百千俱胝劫所作諸惡重罪，若能志心隨喜瞻禮，一切業障皆得消散</益處>。若復有人供養諸佛，經百千俱胝劫所得功德，不及依下品㡧法持誦之者十六分中一分功德。所以者何？此㡧像法勢力殊妙，所作所求皆得成就。復能降伏梵王仙人、水天日天，俱吠囉天、羅剎、財主、阿脩羅王、摩睺羅伽、月天、風天、焰魔天及那羅延等，以此㡧像真言皆來降伏。若<益處 t="滿願">求息災增益吉祥無不成就</益處>，</功效>若欲調伏破壞情物，不得用之，佛不許作。</使用方法></p></text>
