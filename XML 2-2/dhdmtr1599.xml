<?xml version="1.0" encoding="UTF-8"?><?xml-model href="dhd.rnc" type="application/relax-ng-compact-syntax"?><text id="dhdmtr1599" source="T20n1112_p0490c05">
<使用方法><施咒法>次結金剛開門印。即以二羽金剛縛誦吽吽吽三遍。由如雷音警覺一切如來大蓮花族金剛族。自想同彼等。內外超無礙一念至意。次開門一一加持無礙誦此明吽吽(引)聲如雷音。想觀相承口已傳授。凡欲修習瑜伽入三磨地。先須入於灌頂三昧耶曼荼羅。發大菩提心捨身命財饒益一切。勇猛精進隨念相應慈悲喜捨無有間斷。如是之人方應修習。其曼荼羅畫像等法。廣如餘所說。凡入精舍欲順念時。先以五輪著地頂禮本尊觀自在王如來。次禮北方不空成就如來乃至無動寶生遍照如來。悉皆依法至誠敬禮。雙膝而跪。蓮華合掌<功效>懺悔三業一切過咎</功效>。誦此真言曰。
　我從無量劫　　淪滯生死海
　今以清淨心　　發露而悔過
　如諸佛所懺　　我今亦如是
　願我及眾生　　一切皆清淨
　誦此密言曰</施咒法></使用方法>

<咒語>唵(一)薩嚩(二合)婆嚩秫(入引)馱薩嚩達摩薩嚩(二合)婆嚩秫(入)度憾</咒語></text>