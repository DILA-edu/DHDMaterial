<?xml version="1.0" encoding="UTF-8"?>
<?xml-model href="dhd.rnc" type="application/relax-ng-compact-syntax"?>
<text id="dhdmtr2003" source="T20n1169_p0681c23">
<使用方法><施咒法>結三摩地印誦明已，即入三摩地，觀自心中如前出生一大蓮華，眾寶所成。於蓮華上有尊那菩薩，具五分法身。於彼身中出大光明，其所出光隨所作法或白或黃或赤或黑，隨現一色遍滿其身。想彼光中出微妙字，於微妙字出大光明，其光變為金剛界。行人自想己身與賢聖無異，然後又觀鼻尖上有物，專注其心作堅固慈，微微出息正坐，令頭頸腰微側低。復於自心內觀有如來，又觀如來心中現於日輪，於日輪中現一開敷蓮華，眾寶所成。於蓮華中現尊那菩薩，身如金色，著白色衣，種種莊嚴。於尊那兩脇出大光明，又想耳目口中出大熾焰。作如是觀想，得一一現前已，使其分明無有錯謬，然後收光頂禮，奉上<物品>閼伽</物品>。復誦佛眼菩薩大明七遍或二十一遍。或作法時在曼拏羅內眠臥，或得惡夢，即誦佛眼菩薩大明八百遍。當誦明時，右手持<物品>珠</物品>，左手執<物品>金剛杵</物品>。大明曰：</施咒法></使用方法>
<咒語>唵(引)度曩嚩日囉(二合)郝(一)</咒語></text>

