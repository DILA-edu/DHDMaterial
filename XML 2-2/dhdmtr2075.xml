<?xml version="1.0" encoding="UTF-8"?>
<?xml-model href="dhd.rnc" type="application/relax-ng-compact-syntax"?>
<text id="dhdmtr2075" source="T20n1170_p0698c07">
<p>復次<使用方法><施咒法>行人欲作最上曼拏羅轉法輪相者，行人先須自運志誠之心迴向無上菩提，然後擇取勝地。勝地者，謂聖賢住處，或聖賢古跡之地，或古寺天祠，或近有寶之處，或河岸或池側，是諸清淨之地。得是地已，發歡喜心，即於阿闍梨起如佛想，作禮供養，請於建曼拏羅處，誦明結界已，然後可於此地作曼拏羅。於曼拏羅中，畫本尊金剛香菩薩，作忿怒相或大笑相，有四面，面有三目，目放大光，光如劫火。有十二臂，以八大龍王及眾寶衣裝嚴其身，光焰熾盛，現大惡相或大笑相。以二手頭指直竪安當心，餘手執捉器仗，謂金剛杵、鉤、槍、劍、弓箭、寶瓶、三叉、髑髏、羂索、等。如是畫降三界相。於菩薩東邊，畫摩醯濕嚩囉天，南邊畫那羅延天，西邊畫迦哩底枳野天，北邊畫烏摩女天。於內四隅畫大梵天、吉祥天、帝釋天及部多主。於曼拏羅外四隅，畫七母鬼及曩致濕嚩囕、摩賀迦攞、尾曩野迦等。復畫部多及龍、夜叉、必舍左、吠多拏、塞建度、烏摩捺、阿鉢娑、摩囉誐嚕拏等。如是依法次第畫曼拏羅及菩薩已，即行人自潔淨，著赤色衣，入曼拏羅請本尊及諸賢聖。先結金剛香菩薩印及誦大明，請菩薩降臨曼拏羅。次句召曼拏羅內諸天及賢聖等，各依次第結印誦大明句召。想降臨已，即奉獻<物品>閼伽</物品>及<物品>香花</物品>等已，然後說所求事，以求成就。初得勝地，</施咒法></使用方法><咒名>結界大明</咒名>曰：</p>

    <p><咒語>唵(引)曩謨(引)婆誐嚩底(一)　嚩日囉(二合)巘(引)駄(引)哩(引)(二)　𠸪叉(三)　𠸪叉(四)　摩賀(引)𠸪叉(五)　烏哩馱(二合)滿駄(六)　遏唐滿馱(七)　禰舍(引)滿馱(八)　娑囉(九)　娑囉(十)　嚩日囉(二合)入嚩(二合引)攞(引)摩(引)里禰(十一)　吽(引)發吒(半音)(十二)</咒語></p></text>
