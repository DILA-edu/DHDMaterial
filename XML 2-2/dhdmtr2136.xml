<?xml version="1.0" encoding="UTF-8"?>
<?xml-model href="dhd.rnc" type="application/relax-ng-compact-syntax"?>
<text id="dhdmtr2136" source="T1173">
<p>爾時佛於行人前，一時彈指警悟行者而告之言：『善男子！汝發菩提心者，當觀自心。』而說陀羅尼曰：<咒語>唵　止多鉢囉(二合)帝微能(去)迦𡀔弭</咒語></p>

<p><使用方法><施咒法>時修行者得是教已，踊躍歡喜頂禮諸佛。即誦密語，觀於心中所內惡字猶如滿月，未全顯現如翳輕霧。於一念頃作是觀已，白諸佛言：『我已見心，猶如於月而未分明。唯願世尊慈賜方便。』爾時諸佛同聲讚言：『善哉善哉！善男子！如是如是。我當復以此陀羅尼加持於汝，令得顯現。』『唵　菩提止多母怛麼(二合)娜夜弭』「誦是密語，復觀心月極明淨已，於其月中觀曼殊室利一字陀羅尼。「𤚥(牟含反下同)字如黃金色，化為猛利金剛寶劍，光明照耀遍於十方。入是三昧，復誦陀羅尼曰：「唵　底(丁以反下同)　瑟奼(二合)跋日囉(二合)底乞瑟(二合)拏曇」。「其月與劍極分明已，漸令廣大周遍法界，量同虛空，純一無雜，無有自他一切諸相。即此劍者為於己身，能觀之心在於劍中，亦為一體。入此三昧時，陀羅尼曰：「唵　薩頗囉　跋日囉(二合)底乞瑟拏」。隨力而住已，復觀其劍漸漸而𣫍，虛空諸佛隨入其中，量同本身晃然而止。入是三昧時，陀羅尼曰：
「唵僧(去)訶(上)囉　跋日囉(二合)底乞瑟拏」</施咒法></使用方法></p></text>
