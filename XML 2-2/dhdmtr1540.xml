<?xml version="1.0" encoding="UTF-8"?><?xml-model href="dhd.rnc" type="application/relax-ng-compact-syntax"?><text id="dhdmtr1540" source="T20n1089_p0218b18">
小心密言品第四
<使用方法><施咒法>
　復說最勝小心王　　能成一切諸悉地
　三業齊用結妙印　　誦祕真言而付囑
　又於想中除結界　　次奉遏伽灑四方
　後責已過深慚愧　　引大聖者還本宮
　安置尊者彼殿已　　辭別自念還本方
　又復行者　　每持誦已　　須作付囑
　結此密印　　及誦真言　　付囑聖者
　作如是語　　所有遍數　　及持功夫
　付囑尊者　　唯願尊者　　受取守護
　莫令散失　　又想手印　　猶如寶藏
　一切遍數　　安在藏中　　授與聖者
　聖者受已　　置蓮華中　　作付囑畢
　亦須悔過　　發弘誓願　　然後復作
　聖者還宮　　引送之法　　即除結界
　復取香水　　散灑四方　　及奉聖者
　便當引送　　復結密印　　及誦真言
　又想自身　　還送聖者　　至於本宮
　安置殿中　　聖者坐已　　自須辭去
　却還本方</施咒法></使用方法>
<咒名>小心密言</咒名>曰。<咒語>唵嚩(引)囉娜跛納冥(二合)吽(引)</咒語>

<使用方法><施咒法>此中密印相貌我今說之。初作大印用種種<物品>塗香</物品>塗於手臂。<手印>然後結印頂戴當心合掌。二小指及無名指。鉤在掌中。其二頭指押中指背第二節上。二大指並竪。</手印>
　此是大心　　真言密印　　要須共用
　所作加持　　其祕密言　　各誦七遍
　各印印之　　或擲或止　　要當想成
　一一如法　　不得就中　　心緣餘境
　隨順世法　　行住坐臥　　安在諸佛
　甚深境界　　若有行者　　修此法者
　不久即成　　一切種智</施咒法></使用方法>

<使用方法><施咒法><手印>第二根本真言印以二手腕相著。當在胸前。其十指並散。二小指及二大指並竪猶如蓮花形。亦依前法印之止之。惟有迎請母指來去。</手印><手印>第三小心真言印。以二手虛心合掌猶如未開蓮花。若付囑時依前想念。發遣尊者開二大指。</手印>此小心密印通蓮花部一切處用。我今於大蓮花部三昧耶中略出此祕密甚深念誦次第。其修行者不得錯傳如護眼目。若能如是。一切聖者皆大歡喜憶念此人。</施咒法><功效>一切善神日夜常護不離左右。</功效></使用方法></text>