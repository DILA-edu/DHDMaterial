<?xml version="1.0" encoding="UTF-8"?>
<?xml-model href="dhd.rnc" type="application/relax-ng-compact-syntax"?>
<text id="dhdmtr2604" source="T19n0930_p0071a10">
<p><使用方法><施咒法>即入觀自在菩薩三摩地，閉目澄心，觀自身中圓滿潔白，猶如淨月仰在心中。於淨月上想日哩(二合)字放大光明，其字變成八葉蓮花，於蓮花上有觀自在菩薩相好分明，左手持蓮花，右手作開敷葉勢。是菩薩作是思惟：『一切有情身中具有此覺悟蓮花，清淨法界不染煩惱。』於其蓮花八葉上各有如來入定結跏趺坐，面向觀自在菩薩，項佩圓光，身如金色，光明晃耀。即想此八葉蓮花漸舒漸大量等虛空，即作是思惟：『以此覺花照觸如來海會，願成廣大供養。』若心不移此定，則於無邊有情深起悲愍。以此覺花蒙照觸者，於苦煩惱悉皆解脫，等同觀自在菩薩。即想蓮花漸漸收斂量等己身，即<手印>結觀自在菩薩印加持四處，所謂心、額、喉、頂。其印以二手外相叉，二頭指相柱如蓮花葉，二大指並竪即成。</手印>即誦</施咒法></使用方法></p>
<咒名>觀自在菩薩真言</咒名>曰：<咒語>唵(引)嚩日囉(二合)達磨紇哩(二合入引)</咒語>
<使用方法><施咒法>由結此印及誦真言加持故，</施咒法><功效>即自身同觀自在菩薩等無有異</功效>。</使用方法></text>
