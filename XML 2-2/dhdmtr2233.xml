<?xml version="1.0" encoding="UTF-8"?>
<?xml-model href="dhd.rnc" type="application/relax-ng-compact-syntax"?>
<text id="dhdmtr2233" source="T20n1191_p0862b03">
<咒名>中品㡧像儀則品第五</咒名>
<p>爾時，<說咒者>世尊釋迦牟尼佛</說咒者>觀彼一切大眾願樂欲聞，告<聽咒者>妙吉祥童子</聽咒者>言：我為汝等說彼中等㡧像法則，汝今諦聽，善思念之無復忘失。妙吉祥！<使用方法><施咒法>若使工巧之人，令造<物品>綿線</物品>及制畫㡧像，加持軌範種種法則，並如前說上等之事。今此中等所有㡧像尺量停分，及彼佛菩薩聲聞等執持儀則少有不同，今於㡧上先畫淨光天，以頗胝迦寶為地，白真珠瓔珞普為嚴飾，寬廣平正殊妙第一。於此天中畫世尊釋迦牟尼佛，坐七寶師子之座，一切諸相具足莊嚴，對彼人天作說法相。於佛右邊畫聖妙吉祥，身如紅蓮華色或恭俱摩色或如日色，左肩連挂優鉢羅華，頭有五髻為童子形，面戴喜色合掌恭敬，坐立右膝瞻仰世尊。復於世尊左邊畫聖觀自在，面如秋天滿月，諸相莊嚴具如前說，復加手執白拂拂世尊身相。次畫慈氏菩薩、普賢菩薩、金剛手菩薩、大意菩薩、善意菩薩、虛空藏菩薩、除蓋障菩薩，皆如觀自在菩薩一一莊嚴。又彼菩薩上畫八佛世尊，所謂：開華王如來、寶頂如來、毘舍浮如來、羯俱忖曩如來、金仙人如來、迦葉如來、妙眼如來、俱那含牟尼如來。彼等如來著淺紅衣，右手作施願相、左手執袈裟角，偏袒右肩，遍身光明諸相具足。於世尊右邊，近聖妙吉祥菩薩畫大會眾。復畫八辟支佛、八大聲聞，名號如前，其中大目乾連與舍利弗，各執白拂侍立佛邊。依次復畫欲界四天王、帝釋天主、夜摩天主、覩史天主、樂變化天主、他化天主，及色界大梵天王、淨光天子，乃至色究竟天次第畫之。又世尊師子座下，直至㡧緣畫大海水出大寶山，近㡧一角畫持誦者，依彼相儀右膝著地，手執香爐志意低頭。又寶山中畫焰曼德迦忿怒明王，亦如前儀。復於世尊左邊師子座下聖觀自在足下，於寶山上畫多羅菩薩坐，亦如前儀。於㡧上二角相近，畫二淨光天子，其身白色，於上空中乘雲而住，作雨華相，雨下瞻蔔迦華、優鉢羅華、蓮華、摩梨迦華、雨華、馱覩迦里迦華、龍華、奔曩誐華、妙華，如是種種香華具種種色相。佛說此中等㡧像，於其世間成就中等增益利樂之事。</施咒法>若有眾生愚暗邪迷輪迴諸趣，不能知彼妙吉祥中等㡧像，但<功效><益處 t="滅罪">造五逆十惡一切重罪。若剎那中隨喜瞻禮，是諸罪業速得清淨</益處>，復令<益處>病者得愈</益處>、<益處 t="財富">貧者得財</益處>、<益處>無子得子</益處>。若有受持讀誦書寫供養，此人<益處 t="解脫果位">得大功德，於人天中受福快樂。彼人命終之後，當得成於無上佛道</益處>。若有令他書寫隨喜受持供養，彼人獲福經俱胝劫說不能盡。</功效></使用方法></p></text>
