<?xml version="1.0" encoding="UTF-8"?>
<?xml-model href="dhd.rnc" type="application/relax-ng-compact-syntax"?>
<text id="dhdmtr2016" source="T20n1169_p0685b19">
復次又說<咒名>尊那菩薩畫像法</咒名>。
<使用方法><施咒法>特誦行人若欲畫本尊尊那菩薩像者，先求<物品>新帛清淨純白</物品>者。求得帛已，即令畫師預前潔淨，至起首日令受八戒，然後令用新器調上好彩色。畫尊那菩薩，身如秋月色，面有三目，有一十八臂，著白衣，種種莊嚴。以阿蹉為天衣，硨磲寶為手釧，十指有寶環。上二手作說法印，右第二手作施無畏印、第三手執劍、第四手執寶鐸、第五手執尾惹布羅果、第六手執鉞斧、第七手執鉤、第八手執金剛杵、第九手持數珠，左第二手執如意寶幢、第三手執蓮華、第四手執軍持、第五手執羂索、第六手持輪、第七手執螺、第八手持賢瓶、第九手持般若波羅蜜多經。於菩薩下面畫蓮華池，於彼池內出生一大蓮華。畫難陀、烏波難陀二龍王，手持蓮華莖。華上畫尊那菩薩，有大圓光熾盛遍滿。菩薩面前畫持誦人，手執香爐作瞻仰本尊相。於上面畫淨居天人，作雨華雨寶相。如是畫像，唯以潔淨專志為上，</施咒法><功效>於此像前作法者無不成就</功效>。</使用方法></text>

