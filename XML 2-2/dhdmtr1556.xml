<?xml version="1.0" encoding="UTF-8"?><?xml-model href="dhd.rnc" type="application/relax-ng-compact-syntax"?><text id="dhdmtr1556" source="T1093">
<咒名>不空羂索明主呪王成就使者品第八</咒名>
<使用方法>若其<功效>欲得降伏使者</功效>。<施咒法>彼持呪人畫一使者作小兒形。一切嚴具以為莊嚴作歡喜面。頭上五髻身形可喜。著黃色衣手執蓮花。身黃白色遊行空中。置祕密處於精舍中。<時間 t="pt">白月八日或十四日</時間>。受持齋戒香湯洗浴著新淨衣。以眾<物品>香花</物品><物品>燒香</物品><物品>末香</物品>。<物品>塗香</物品><物品>花鬘</物品><物品>燈明</物品><物品>飲食</物品>供養彼已。當於彼前結加趺坐。誦不空羂索王心呪一百八遍則來現前問呪者言。欲求何願我當與汝。呪者告言。我今須汝充為侍者受我教命。彼作是言所有教命。我悉為作作者成辦。從是已後所有教命悉為成辦。終不敢違皆依命作。常當供養不敢輕慢呪者每欲喫飲食時。常當為彼先出食分。與彼然後自當喫食必不得忘。若如是者則得歸伏。能與財物能示伏藏。隨所須物彼皆將來。有所見聞皆向耳中。而來告示說之令知。終不乏少所須之物。皆令憶念前生之中所有事務。過去未來現在之事。若其問者皆悉為說終無不實。</施咒法></使用方法>已說使者品第八竟。</text>