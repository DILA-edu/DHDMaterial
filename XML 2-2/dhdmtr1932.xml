<?xml version="1.0" encoding="UTF-8"?>
<?xml-model href="dhd.rnc" type="application/relax-ng-compact-syntax"?>
<text id="dhdmtr1932" source="T20n1151_p0611a07">
<使用方法><施咒法>種種勝無量，　　大乘經所說，
　　陀羅尼佛心，　　殷勤應稱誦。
　　當生淨信心，　　專注於一境，
　　為諸有情類，　　觀察勝菩提。
　　即當作偏袒，　　右膝而著地，
　　誠心合掌住，　　應作如是言：
　「自作教他作，　　或自他隨喜，
　　由身口意罪，　　願諸佛哀愍。
　　今生一億罪，　　乃至無始世，
　　及當坐菩提，　　不復更違犯。」
　　如是勝懺悔，　　真實觀察故，
　　以佛願智火，　　焚盡無有餘。
　　能取及所取，　　一切皆唯心，
　　佛剎等供養，　　能取所取意。
　　菩薩住等引，　　見心如影像，
　　能取想分別，　　安住於空性。
　　二性無性相，　　是名為空相，
　　無性非無性，　　不離於一性。
　　能所及供養，　　三種離分別，
　　由無分別故，　　此供養為勝。
　　如是勝供養，　　及以旋遶法，
　　一切重罪咎，　　除滅皆無餘。
　　貪性知無貪，　　即入貪性空；
　　瞋性知無瞋，　　即入瞋性空；
　　癡性知無癡，　　即入癡性空；
　　如是於諸惑，　　觀察實相理。
　　有此智慧者，　　由空無分別，
　　如蓮華處水，　　不著諸罪咎。
修行者作如是觀照淨身心已，即結三昧耶印。
<手印  t="三昧耶印">二羽相交合，　　當安於心上，</手印>
　遍觀虛空佛，　　誦真言三遍。</施咒法></使用方法>

真言曰：<咒語>唵嚩日𠻴(一合引)惹禮</咒語></text>
