<?xml version="1.0" encoding="UTF-8"?>
<?xml-model href="dhd.rnc" type="application/relax-ng-compact-syntax"?>
<text id="dhdmtr1553">
<咒名>不空羂索明主呪王成就緊羯羅品第五</咒名>
爾時復說<使用方法><施咒法>成就緊羯羅法。若欲受持緊羯羅者。聖者不空羂索緊羯羅。一切作事悉皆成辦。作於夜叉童子之形。瞋面怒目髮赤黃色。向上聳竪猶如火焰。鼻作䐔䏲狗牙上出。吐舌舐脣身有兩臂。著青色衣持索。一切嚴具以為莊嚴。蒭麻布上畫其形像。<時間 t="pt">白月八日或十四日</時間>持八戒齋。於其夜中詣四衢道。或空室中安置其<物品>幀</物品>。以<物品>花</物品><物品>花鬘</物品><物品>末香</物品><物品>燒香</物品><物品>塗香</物品>供養應自護身。除<物品>血肉外一切飲食</物品>及以<物品>資具</物品>而用供養。供養既已當於其前。應誦不空羂索呪王一百八遍。時緊羯羅則來現前。隨所處分依命而作。若須驅使令其問事。即詣彼所。如其所見所聞之事如實來報。若不驅使。彼當日日與持呪者一百金錢。得已為佛法僧用却。不應慳悋勿向人說。不得憎嫌勿作不淨。恒常供養隨所辦食供養。常自食時每常須先出食分與之。所飲之味亦先出與。必不得忘。忌貪瞋癡皆當捨離。常當實語法語。不為聖者之所譏嫌。於一切眾生常生慈心利益之心。唯當一心敬事於觀自在菩薩勿念餘事。常以眾花末香燒香花鬘塗香。衣服幢蓋及幡供養。亦應常當知恩報恩。如是<時間 t="f">日日</時間>五百眷屬。恒以一切飲食資具花鬘塗香。盡其壽命終不乏少。</施咒法><功效><益處>所須去處則能得往</益處>。<益處>所須之物則能將來此為成就</益處>。</功效></使用方法>緊羯羅品法第五已竟。</text>
