<?xml version="1.0" encoding="UTF-8"?><?xml-model href="dhd.rnc" type="application/relax-ng-compact-syntax"?><text id="dhdmtr1537" source="T20n1089_p0217b11">
<使用方法><施咒法>
相貌品第一
　我今當說思惟法　　三種真言而次第
　初用大心外加持　　第二根本復想內
　第三小心內外通　　應可存心無錯亂
　如是三道妙真言　　安立行者明王地
　若有修此三昧耶　　須具七種殊勝相
　猶如輪王持七寶　　王四天下皆降伏
　次說順諸念誦法　　復擇清淨吉祥地
　或在山間及池邊　　或在伽藍精室處
　或佛舍利神塔中　　應可存心辦諸俱
　先以持地如教命　　復次安置本尊者
　行者自須敷已座　　尊面西方在目前
　行者像前面東坐　　清淨沐浴香塗身
　兼著新淨妙衣服　　又持種種供養具
　步步想八葉蓮華　　存想變地無濁穢
　加持護身入精室　　安置像前而念誦

大心密言品第二
　先用大心真言王　　澡浴洗淨結護法
　呪水灑身加持衣　　復須想念皆成就
　如此五種隨次第　　都用大明及本印</施咒法></使用方法>
<咒語>唵波怛摩進跢末尼摩賀惹嚩(引)囉吽</咒語>

<使用方法><施咒法><物品>澡豆</物品>沐浴之具。各呪七遍。然後澡洗。
　想水白色　　猶如甘露　　又想自身
　垢穢煩惱　　受此水已　　一切塵勞
　皆悉落盡　　洗浴畢已　　應須洗淨
　取土少許　　加持七遍　　隨時洗淨</施咒法></使用方法>
　
<使用方法><施咒法>然後著衣，時其衣亦復加持七遍作如此想。
　我今此身　　被金剛甲　　依法訖已
　即須灑身　　用水一掬　　加持七遍
　散灑其身　　想虛空中　　雨諸寶華
　遍滿世界　　便須護身　　結此密印
　誦持七遍　　印於七處　　心及兩肩
　兩眼兩膝　　散於頭上
亦成大護身已。即須結界。
　若結壇界　　開於四門　　不應結界
　若作結護　　皆須用心
亦鋪置次第即作啟請等事。</施咒法></使用方法></text>