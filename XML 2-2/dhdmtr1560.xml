<?xml version="1.0" encoding="UTF-8"?><?xml-model href="dhd.rnc" type="application/relax-ng-compact-syntax"?><text id="dhdmtr1560" source="T1093">
<咒名>不空羂索明主呪王降伏龍品第十四</咒名>
<p><使用方法>若欲降伏龍者。<施咒法>應當往詣龍住池所。於彼池邊以<物品>牸牛糞</物品>塗地作壇。壇上散<物品>華</物品>燒<物品>檀沈等香</物品>。應誦世尊觀自在菩薩不空羂索心王呪一百八遍。若滿一百八遍之時。其池中水悉皆乾涸。其中所有龍及龍女。以歡喜形來現其前。三業寂靜禮拜白言。善來聖者命何所作。則應告言我所念者汝則為作。爾時彼龍及其龍女又復白言。聖者所須願見告示。其持呪者則當告言。我有事時若念於汝。汝當應時來至我所。時彼白言如所教令。白已禮拜。其池應時水還盈滿更倍於常。則入其中還歸本宮。從此已後心常念持終不敢忘。聖者但莫治罰於我。莫令失我龍神自在。彼於諸欲不敢放逸。又恐於死畏墮惡道。其持呪者。為欲利益一切眾生故憶念彼龍。纔憶念已。尋時則到隱沒龍身。以天妙形如童子狀。以諸嚴具莊嚴其身。現呪者前禮拜白言。聖者所須願示教命欲令何作。應當告言我須財物。為給貧窮困苦眾生。我見彼已生大悲心。聞已白言如聖者教。我必當令<功效><益處 t="滿願">滿足其願</益處>。</功效>則入大海取如意寶珠。將來與持呪者白言。此是如意寶珠。能除眾生貧窮之苦。隨意布施閻浮提內所有眾生。飲食資具皆令滿足。時持呪者受彼寶已告言歸去。若我有事憶念則來莫忘。得此珠已應集無量貧窮乞人。則以華香燒香華鬘。而用供養勿令人見。若有人見則當隱沒更不得物。自在而用變成寶直百俱胝價。若將出賣得其半價。若更轉轉將出賣時漸漸賤價。乃至最後總不直價。無光如石而棄擲却。若佛出世其神變力。還復如本大海中沒。由其呪力及福德力還得此寶。如其不然終無得法。</施咒法></使用方法></p>

<p><使用方法>若其<功效><益處 t="風調雨順">世間旱無雨時</益處>不熟飢餓。</功效><施咒法>還當憶念應時即來。以凡人形作禮白言。聖者我已到來欲令何作。告言當為成熟五穀。告已應時以龍神力。騰虛空中興大黑雲。風滿虛空降注大雨。大雨充足成熟五穀。成熟五穀已重更白言。聖者我已利益安樂諸眾生訖更何所作。應當告言我若更憶念還則速來。時龍受教拜辭而去還歸本宮。</施咒法></使用方法></p>

<p><使用方法>若<功效>欲得見龍世界</功效><施咒法>時還三憶念。纔憶念已。應時即來現呪者前。白言聖者我今則至。願示教命欲令何作。告言示我龍住世界。纔說已則從此沒至龍世界。以龍神力作彼形狀。諸龍之毒不能損害。如龍童子遊行於彼龍世界中無疑怪者。若憶人世界。彼龍將以天妙資具。勝妙衣服諸莊嚴具。天妙香華天妙粳米飯。天妙工巧刻畫。悅意歌詠人間無者。俱從彼沒來此人間。其龍即還三請。白言聖者更命何作。呪者告言所應作者。汝已作訖汝今可去。隨意安樂於我無負。聞此語已以龍神通還歸本宮。若欲將龍向別國去。爾時呪者先當作護身法。詣龍池所以誦此呪。第二十五呪曰。</施咒法></使用方法></p>

<咒語>唵(一)阿謨伽(二)毘(上)社耶(三)摩訶那(去)加(四)盤陀盤陀(五)莎(去)訶(六)</咒語>

<使用方法>則成<功效><益處>結禁於一切方</益處>。<益處>無能障礙作惱亂者</益處>。</功效></使用方法>

<p><使用方法><施咒法>應作方壇若土白者。不是曾經受持之處。塗作壇已散<物品>華</物品>塗<物品>香</物品>。燒香供養畫龍羂索(直作羂索不是菩薩)誦不空呪一百八遍。當以右足大指蹋彼龍頭索上。其龍身熱如似被火燒。則走出來亦無有毒。以呪索力所繫縛住。所有神通無所能為。縱其瞋怒亦無能為。則作蛇身呪者當以手。擎取龍置一筐箱中。或<物品>澡罐</物品>內盛擎將去。隨將去處則逐而去終不能走。與其<物品>乳</物品>喫莫令遣死。若欲將賣。於無水國賣之亦得得殺龍罪。欲避此過若為利益諸眾生故。出<物品>水</物品>安置則無罪過。彼龍住已</施咒法>則於<功效><益處>其國成熟五穀</益處>。是故彼國諸眾生等安隱快樂。<益處>其國豐樂多諸人眾。稻穀甘蔗黃牛水牛充饒熾盛</益處>。<益處>恒常歡喜少病少事</益處>。<益處>無有死疫飢餓鬪諍無惡逆賊</益處>。<益處>猛獸潛藏不能惱亂</益處>。彼諸眾生悉皆賢善。淳是質直住善法中。常樂布施恒作喜樂。作諸福業堅持齋戒。口常宣說苦空無我無常等法。生此邊地<益處 t="風調雨順">無端不雨水旱不調</益處>。今由此龍住持力故。於此苦難今得解脫。其龍亦得大致供養守護其國。復與其龍結願受戒。因此善根離畜生趣得不退地。彼於呪者為欲利益一切眾生故。<益處>得成就檀波羅蜜</益處>。又由布施眾生命故。故<益處>得離於畜生之趣。趣向佛地</益處>亦復不難。</功效></使用方法>降伏龍品第十四竟。</p></text>