<?xml version="1.0" encoding="UTF-8"?>
<?xml-model href="dhd.rnc" type="application/relax-ng-compact-syntax"?>
<text id="dhdmtr1902" source="T20n1145_p0601c13">
爾時薄伽梵入諸波羅蜜平等性三摩地，從定起已，即說此<咒名>能滿諸願虛空藏菩薩最勝心陀羅尼</咒名>曰：
<咒語>南牟(一)　阿迦(去引)捨(舒可反)(二)　揭(魚羯反)婆(去引)耶(余可反)(三)　唵(四)　阿唎(五)　迦(入)麼唎(六)　慕唎(七)　莎嚩訶(八)</咒語>

薄伽梵言：「此陀羅尼，是過去現在一切諸佛之所同說。<使用方法><施咒法>若能常誦此陀羅尼者，</施咒法><功效><益處 t ="滅罪">從無始來五無間等一切罪障悉皆銷滅</益處>，常得一切諸佛菩薩共所護念。乃至未成佛來所生之處，虛空藏菩薩恒隨守護，令諸有情常所樂見，<益處 t ="滿願">諸有善願無不滿足</益處>，<益處 t ="滅苦">一切苦患皆悉銷除</益處>，<益處>常生人天不墮惡趣</益處>，<益處>生生之處常憶宿命</益處>。設不加法，但能常誦，獲福如是。</功效></使用方法>

<使用方法><施咒法>若欲加法持此陀羅尼求聞持者，當於<物品>絹素白㲲</物品>或<物品>淨板</物品>上，先畫滿月，於中畫虛空藏菩薩像，其量下至不減一肘，或復過此，任其力辦。菩薩滿月增減相稱，身作金色，寶蓮華上半加而坐，以右壓左，容顏殊妙，作熙怡喜悅之相。於寶冠上有五佛像，結加趺坐。菩薩左手執白蓮華，微作紅色。於華臺上有如意寶珠，吠琉璃色，黃光發焰。右手復作與諸願印，五指垂下，現掌向外，是與願印相。畫像了已，當於空閑寂靜之處，或在淨室、塔廟、山頂、樹下，隨在一處安置其像，面正向西或容向北，淨物覆之。別作一方<物品>木曼茶羅</物品>，下至一肘，過此亦任。其壇下安四足，或以編附，上面去地恰須四指。其板若用<物品>檀沈</物品>作者最為殊勝；不爾，或以<物品>柏等有香之木</物品>為之亦得。如法作已，置於像前。次應嚴辦五種供具，所謂<物品>塗香</物品>、<物品>諸華</物品>、<物品>燒香</物品>、<物品>飲食</物品>、<物品>燈明</物品>。塗香者磨<物品>白檀</物品>為之。華以<物品>隨時藥草所生者</物品>充；若無時華；當以<物品>粳米</物品>、或燒<物品>蕎麥</物品>、或取<物品>橘柏等葉</物品>、或用<物品>丁香</物品>以充華用。燒香但以<物品>沈檀</物品>、<物品>龍腦</物品>隨應用之。食除薰穢，每須新淨。燈用<物品>牛酥</物品>，油亦通許。當欲具辦此物之時，必須<時間 t="pt">晨朝</時間>盥洗手面護淨如法。具辦足已，置在壇邊，然後出外。復以淨水重洗手已，即作手印掌承<物品>淨水</物品>，誦陀羅尼三遍便即飲之。其手印相，<手印>先仰舒右手五指，屈其頭指與大母指相捻狀如捻香</手印>，此是虛空藏菩薩如意寶珠成辦一切事印。復以此印如前承水，誦陀羅尼三遍竟已，灑頂及身，即令內外一切清淨。次應往詣像所，至心禮拜，面向菩薩半跏而坐，舉去像上所覆之物。次即須作護身手印。其手印相，<手印  t="護身印">先舉右手，然後以頭指與大母指相捻狀若捻香，其頭指屈第二節，其第一節極令端直，方始印相。</手印>如法作此印已，置於頂上，誦陀羅尼一遍，次置右肩復誦一遍，左肩、心、喉亦皆如是。作此護身法已，</施咒法><功效>一切諸佛及虛空藏菩薩攝受此人，<益處 t ="滅罪">一切罪障即皆銷滅</益處>，<益處>身心清淨福慧增長</益處>，<益處>一切諸魔及毘那夜迦皆不得便</益處>。</功效></使用方法>

    <使用方法><施咒法>復作前印掌承<物品>淨水</物品>，誦陀羅尼一遍，灑<物品>塗香</物品>等諸供養物并壇及近壇之地。復如前作護身手印，置塗香上，誦陀羅尼一遍。餘華香等乃至木壇，各皆如是作此法已，華香等物即便清淨。復作護身手印，右轉三匝兼指上下，但運其印身不動搖，誦陀羅尼七遍，隨其自心遠近分劑結十方界。次應閉目思惟，虛空藏菩薩真身即與此像等無有異。復用護身印，作意請虛空藏菩薩，誦陀羅尼二十五遍已，即舉大母指向裏招一度，頭指如舊。復作此印，誦陀羅尼三遍，<物品>㡧上蓮華以之為座</物品>，復想菩薩來坐此華。即便開目，見菩薩已，生希有心，作真身解。又誦三遍，手印如前，作是念言：『今者菩薩來至於此，是陀羅尼力，非我所能。唯願尊者暫住於此。』次取塗香誦陀羅尼一遍，用塗其壇。次復取華亦誦一遍，布散壇上。<物品>燒香</物品>、<物品>飲食</物品>、<物品>燈明</物品>次第取之，皆誦一遍手持供養，置在壇邊。復作念言：『一切諸佛菩薩，福慧熏修所生，幡蓋、清淨香華、眾寶之具悉皆嚴好。』復作手印，誦陀羅尼一遍，如前想念，諸供養物悉得成辦，即持供養一切如來及諸菩薩。如是運心，供養中最。如其不能辦塗香等供養之物，但作第二運心供養，法亦成就。即以手印掐珠，誦陀羅尼，明記遍數。誦時閉目，想菩薩心上有一滿月，然所誦陀羅尼字現滿月中，皆作金色。其字復從滿月流出，澍行人頂，復從口出，入菩薩足，如自發言諮啟。菩薩足下誦陀羅尼未止息來，所想之字巡環往來，相續不絕如輪而轉。身心若惓即須止息，至誠瞻仰便坐禮拜。閉目復觀滿月菩薩極明了已，應更運心令漸增長周遍法界。復漸略觀，於最後時量如本已，方始出觀。又作前手印，誦陀羅尼三遍已，舉大母指發遣菩薩。作是念言：『唯願慈悲布施歡喜，後會法事復垂降赴。』如是誦陀羅尼，隨其力能或<時間 t="f">一日</時間>一上或一日兩上，從始至終每如初日，遍數多少亦如初上，不得增減。前後通計滿百萬遍，其數乃終，亦無時限，然於中間不容間闕。後於<時間 t="pt">日蝕</時間>或<時間 t="pt">月蝕時</時間>，隨力捨施<物品>飲食財物</物品>供養三寶，即移菩薩及壇露地淨處安置。復取<物品>牛酥</物品>一兩盛貯<物品>熟銅器</物品>中，并取<物品>有乳樹葉</物品>七枚及枝一條置在壇邊，<物品>華香</物品>等物加常數倍，供養之法一一同前。供養畢已，取前樹葉重布壇中，復於葉上安置<物品>酥器</物品>，還作手印誦陀羅尼三遍護持此酥。又以樹枝攪酥，勿停其手，目觀日月兼亦看酥，誦陀羅尼無限遍數。<時間 t="pt">初蝕後退未圓已來</時間>，其酥即有三種相現：一者氣、二者煙、三者火。此下中上三品相中隨得一種，法即成就。得此相已，</施咒法><功效>便成神藥。若食此藥即<益處>獲聞持，一經耳目文義俱解，記之於心永無遺忘</益處>。諸餘福利無量無邊，今且略說少分功德。如至却退圓滿已來，三相若無法不成就，復應更從初首而作，乃至七遍，縱有<益處 t ="滅罪">五逆等極重罪障，亦皆銷滅法定成就</益處>。</功效></使用方法></text>
