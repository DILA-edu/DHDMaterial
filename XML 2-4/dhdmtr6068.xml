<?xml version="1.0" encoding="UTF-8"?>
<?xml-model href="dhd.rnc" type="application/relax-ng-compact-syntax"?>
<text id="dhdmtr6068" source="T21n1322_p0488b26">
<使用方法>西國五印度僧眾住持稍加嚴麗，或居伽藍寺宇、蘭若僧園，<施咒法><時間 t="f">每日</時間>浴像焚<物品>香</物品>，採<物品>眾名華</物品>布散供養，禮拜讚佛，虔誠恭敬旋遶，<時間 t="f">日日</時間>如是精勤畢命為期無替。每日清晨若不修此供養，誓不自食。遠近諸國共同，無有不作之處。蓋是眾僧修持常敬奉者也。其像唯除土木彩畫不可浴之，若是金銀寶玉、銅鑞鍮石如是等像，悉堪常浴。凡擬明旦所用浴像<物品>香水</物品>，今夕各別浸香，細擣絹包經宵水浸。但是諸香皆堪浴像，一味香水各別一瓶，亦不以多香和雜一處。其瓶可用不受觸者為佳，所謂<物品>金銀諸寶、鐵銅鉛鑞、白淨瓷瓶無破損者</物品>是也。皆須磨洗令其光淨，上題香水名號，次第輪用。如貧無者，可取<物品>未曾經用新淨石瓦木瓶</物品>以充其事，更不得雜用，即成穢觸，受得用盛浴像已了香水。行此法者，於淨觸行護威儀，最須精細作意，諸供養器物準此應知。至灌浴之時，灑掃堂殿，於寬淨之處以<物品>淨牛糞塗一大壇</物品>，徑可一丈。置一宣臺於壇中，上安一大器物，中施一臺子，上安尊像，傍置一床，油單覆上，諸香水瓶次第行列。<物品>五種法供養物</物品>、<物品>百索長線</物品>、<物品>新淨軟帛墼</物品>等物羅列於上。眾既集已，共請明法阿闍梨或舉眾中最尊上座，為眾稱誦浴像經中啟白發願大乘妙偈，句句眾人普皆隨誦。偈曰：
　我今灌沐諸如來　　淨智功德莊嚴聚
　願彼五濁群生類　　速證如來淨法身
　戒定慧解知見香　　遍十方剎常芬馥
　願彼香煙亦如是　　無量無邊作佛事
　亦願三途苦輪息　　普令除熱得清涼
　皆發無上菩提心　　亦出愛河登彼岸
又令一人手執<物品>香爐</物品>，虔恭䠒跪，梵音稱誦三歸依讚，每句眾人作禮一拜。讚曰：</施咒法></使用方法>

<咒語>曩謨母馱(引)野虞囉吠(引)(一)
曩謨達麼(鼻音引)野多(去)以寧(二禮)
娜莫僧(去)伽(去引)野摩賀帝(三禮)
底哩(二合)毘喻(二合引)比娑(去)多(上)單娜莫</咒語>(四禮)</text>

