<?xml version="1.0" encoding="UTF-8"?>
<?xml-model href="dhd.rnc" type="application/relax-ng-compact-syntax"?>
<text id="dhdmtr6104" source="T21n1332_p0547b04">
我<說咒者>太白仙人</說咒者>今欲說神呪。我是五通仙人修菩薩行，五星中最勝。我於神仙中，神通光明勝，統領四天下及諸人天事，國土災害變、壽命延縮短、陰陽及運變、圖書讖記等，姦偽質直事、穰災消姦惡，所應盈縮者，悉是我所知。我愍諸眾生，今欲說神呪并護其國土。有呪名<咒名>阿那呼吒盧</咒名>(晉言)欲護國土及閻浮提一方眾生故。

「<咒語>波吒呼婆盧　閻摩呼婆盧　焰摩兜呼婆盧　烏闍那呼婆盧　焰彌呼婆盧　烏晝呼婆盧　具闍呵　呼婆盧　胡若兜呼婆盧　莎呵</咒語>」

<使用方法><施咒法>誦呪三遍，<物品>縷二色黃白結</物品>作二結，繫項。此大神呪乃是過去三恒河沙諸佛所說，我於過去從諸佛所得聞是呪，從是以來已經百劫，所修功德於神仙中無能及者，內祕菩薩大乘戒行、外現神仙，清淨法身菩薩六度諸波羅蜜具足修竟，外現方便處神仙中，雖共和光不同其塵，是名菩薩烏和拘舍羅方便處身。若閻浮提諸國王等，前身薄福處在末法，微末善根得為人王，身無福力心闇少智，復值五滓鈍濁眾生。譬如癡人破車遲牛，欲過險道甚難可過。我見此已，慈心憐愍，為度沒溺勤苦眾生，為欲携將令得出難，并濟其王遲牛之厄，故我今日說此神呪。若其國王聞此語已，心生慚愧自知薄福，改往修來發弘廣心，慈悲臨覆愍苦眾生，忍惡修善不枉民物，建護正法任賢用智，徵善退惡與民更始。其王若能修是諸德，復能讀誦此陀羅尼，晝夜專念心不廢忘。王心爾時轉當聰辯，志性和柔不念諸惡，諸天善神漸來親附，增其智慧益其神力。以天護故轉當精進，</施咒法>以精進故<功效>我等諸天日月五星二十八宿咸來擁護，<益處 t="滿願">求願與願</益處>，<益處 t="風調雨順">遣諸龍王給其雨澤，穀米豐熟</益處>、<益處 t="消災">疫氣消除、諸災消滅</益處>、善徵日生</功效>，當知悉是大神呪力。</使用方法></text>
