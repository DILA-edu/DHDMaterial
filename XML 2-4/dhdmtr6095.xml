<?xml version="1.0" encoding="UTF-8"?>
<?xml-model href="dhd.rnc" type="application/relax-ng-compact-syntax"?>
<text id="dhdmtr6095" source="T21n1332_p0544b04">
(宋本此中有虛空藏菩薩真言十二行，撿之即上第一卷二十二幅所出，今此中除之)
集法悅捨苦陀羅尼經(此呪丹本中無)

「<咒語>南無佛陀蛇　南無達摩蛇　南無僧伽蛇　南無毘首陀遮蛇　南無阿伽竭浮遮蛇　南無摩呵薩婆婆伽利蛇多擲(輕)哆(勅賀)林彌利　婆簸婆彌　留遮呵檀摩陀那闍那唏(希)知泯(底)利婆居婆　遮蛇那蛇波羅薩婆(摩訶)唏知泯(底)利殃求知利　默求知利比婆薩婆蛇那　比林婆闍呵　陀舍蛇　輸薩婆娑羅　三曼(無律)鉢泯波波利　摩訶阿那　莎呵</咒語>。」

爾時佛告諸大眾言：「吾本無數劫中處於凡夫時，字遮他陀，在加偷邏國，作於商客販賣治業。虛妄無實，造諸惡行不可稱計，婬荒無道不可具說。是時愚癡害父愛母，經數年中舉國人民一皆知之，稱聲唱言：『是遮他陀害父愛母經今數年。』吾時思念與六畜無異更無人事，時於加偷邏國跳城奔走趣於深澤。時此國王名毘闍，告令國中人民：『此遮他陀婬荒無道致為此事。其有能得此人者，當重賜寶物。』時此國人各各愛慕欲捕吾身。是時驚怖，即出國作沙門，在於他國修行十善、坐禪學道，晝夜泣淚，經三十七年。以五逆罪障故心不定，憂悲叵處。以三十七年中在於山窟，常舉聲泣：『苦哉苦哉。當以何心去此苦也？』悲歎下窟乞食時，道中地得一大鉢，中有一匣經，更無餘經，唯有集法悅捨苦陀羅尼。說過去恒河沙諸佛泥洹時，常在毘悅羅國說此陀羅尼付諸大菩薩。後有人得聞此陀羅尼者，此人過去世時修持五戒十善當令得聞。有人雖聞，而不在心不修集者，是名無緣。
    <使用方法>此陀羅尼<功效><益處 t="滅罪">能除去百億劫生死五逆大罪</益處>，<施咒法>若有人受持讀誦者</施咒法>，終不墮於三塗地獄、餓鬼、畜生</功效>。</使用方法>何以故？過去諸佛以欲泥洹時會當說之，尊重歎仰，稱其功德不可計量，付諸菩薩。後有眾生得聞此陀羅尼者，修習著心，福報難計。猶如須彌寶海，凡夫不能得量。若有人作諸惡行，竊聞此陀羅尼名不及修習，一用在懷墮於地獄，一切地獄中蒙此人恩，苦痛不行。有人能行現身精勤修習得者，覩見百千萬佛剎土，得福無量不可具說。唯有諸佛與諸菩薩乃能究盡，聲聞二乘人者不能得知。何以故？此陀羅尼非一佛二佛所說，過去恒河沙諸佛所說。

    <使用方法>是時吾得此經，即不乞食，歡喜向窟，到於窟中<施咒法>燒香禮拜悲淚讚仰。於窟中修習讚誦經一年始得，以罪業障故不能得入心懷。是時吾即以<時間 t="pt">秋月夜</時間>，洗浴修行，經<時間 t="f">一七日</時間>，如童子初學憒憒者不少，便更行於七日，亦如是憒憒無異。心中愁惱不知云何，意中恬思此陀羅尼字，經於數反心中忽定。我時欣悅如人地得百千斤金，人無知者內欣不止，吾時亦然。修行數年</施咒法><功效>飛行無礙，覩見十方三世諸佛</功效>。後有行者，如法行之。</使用方法></text>

