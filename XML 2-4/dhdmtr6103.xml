<?xml version="1.0" encoding="UTF-8"?>
<?xml-model href="dhd.rnc" type="application/relax-ng-compact-syntax"?>
<text id="dhdmtr6103" source="T21n1332_p0546c23">
我<說咒者>北辰菩薩名曰妙見</說咒者>，今欲說神呪擁護諸國土，所作甚奇特，故名曰妙見。處於閻浮提，眾星中最勝，神仙中之仙、菩薩之大將，光目諸菩薩，曠濟諸群生。有大神呪名<咒名>故奈波</咒名>(晉言)<使用方法><功效><益處 t="無國土危難">擁護國土佐諸國王消災却敵莫不由之</益處></功效>。</使用方法>

「<咒語>具低帝屠穌吒　阿若蜜吒　烏都吒　具闍吒　波賴帝吒　耶彌若吒　烏都吒　拘羅帝吒　闍摩吒　莎呵</咒語>。」

<使用方法><施咒法>誦呪五遍，<物品>七色縷</物品>結作三結，痛處繫。此大神呪乃是過去四十恒河沙諸佛所說。我於過去從諸佛所得聞說此大神呪力，從是已來經七百劫住閻浮提為大國師，領四天下眾星中王，得最自在，四天下中一切國事我悉當之。若諸人王不以正法任用臣下，心無慚愧暴虛濁亂，縱諸群臣酷虐百姓，我能退之，徵召賢能代其王位。若能慚愧改惡修善，若能任善退諸惡人，其心弘廣普慈一切，容受拯濟猶如橋船，包含民物猶如父母，國有賢能當徵召之，敬賢尊聖如視父母，王自躬身臨朝斷事，不枉民物猶如明鏡。若其國王能修是德，改往修來悔先作罪，慚愧自責鄙悼愆咎。自悔責已當修三德：一者恭敬三尊；二者憐愍貧窮國有孤老當撫恤之；三者於怨親中心常平等，斷理怨枉不枉民物。若能修行上來諸德，</施咒法><功效>我時當率諸大天王、諸天帝釋、伺命都尉、天曹都尉，<益處 t="滅罪">除死定生減罪</益處><益處 t="長壽">增福益算延壽</益處>，白諸天曹差諸善神一千七百，邏衛國界守護國土，<益處 t="消災">除其災患滅其姦惡</益處>，<益處 t="風調雨順">風雨順時穀米豐熟</益處>，<益處 t="無國土危難">疫氣消除無諸強敵</益處>，人民安樂稱王之德。是王若能兼行讀誦此陀羅尼，譬如轉輪聖王得如意寶珠，是珠神氣消伏災禍。</功效>我今以此大神呪力，上來諸德悉能辦之，滅消災惡亦復如是。當知是此大神呪力如王明珠亦復如是。</使用方法></text>
