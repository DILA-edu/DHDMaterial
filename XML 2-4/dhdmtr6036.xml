<?xml version="1.0" encoding="UTF-8"?>
<?xml-model href="dhd.rnc" type="application/relax-ng-compact-syntax"?>
<text id="dhdmtr6036" source="T21n1320_p0476b11">
<咒名>觀自在菩薩真言</咒名>
<使用方法><施咒法>次入觀音定。(hūṃ) (aḥ) (oṃ)【圖】
(即入觀自在菩薩三摩地。閉目澄心，觀想自身圓滿潔白猶如淨月，在心淨月上想(hrīḥ) 字放大光明，其字變成八葉蓮華，於華臺上有觀自在菩薩，相好分明，左手持蓮華、右手作開敷葉勢。是菩薩作是思惟：一切有情身中，各具有此覺悟之華，清淨法界不染煩惱。於蓮華八葉上，各有如來入定跏趺而坐，面向觀自在菩薩，項佩圓光，身如金色，光明晃耀。想此八葉蓮華，漸舒漸大量等虛空，即作如是思惟：以此覺華照觸如來海會，願成廣大供養。若心不移此定，則於無邊有情深起悲愍。以此覺華蒙照觸者，於諸苦惱悉得解脫，等同觀自在菩薩相好。即想蓮華漸漸收斂量等己身，則結觀自在菩薩印加持四處，所為心、額、喉、頂，每於印處成𠶹哩字。<手印>其印以二手外相叉，二頭指相拄如蓮華葉，二大指並竪。</手印>即誦觀自在菩薩真言曰)
　次入觀音三摩地　　澄心閉目觀心中
　圓滿皎潔淨月上　　字種放光成蓮華
　華中有一觀自在　　相好具足無比對
　左手執持妙蓮華　　右手於葉作開勢
　菩薩思惟有情身　　各具覺悟之蓮華
　清淨法界無惑染　　八葉各有一如來
　如來入定跏趺坐　　各各面向觀自在
　項佩圓光身金色　　光明朗照極晃耀
　次想其華漸舒大　　其量周遍虛空界
　思彼覺華照法界　　如來海會供廣大
　心若不移於此定　　憐愍一切諸眾生
　覺華蒙照脫苦惱　　便同菩薩觀自在
　蓮華漸收同已量　　復結自在觀音印
　加持四處誦密言　　自身亦等觀自在</施咒法></使用方法>

<咒語>(oṃ) 　(va) 　(jra) 　(dha) 　(rma) 　(hrīḥ) 
唵(引)　斡　資囉(二合)　塔　囉麻(二合)　紇哩(二合)</咒語>

<使用方法><施咒法>由結此印誦真言，加持心額喉頂故，即<功效>自身等同觀自在菩薩</功效>。正入定時念讚歎)</施咒法></使用方法></text>
