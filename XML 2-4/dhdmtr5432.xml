<?xml version="1.0" encoding="UTF-8"?>
<?xml-model href="dhd.rnc" type="application/relax-ng-compact-syntax"?>
<text id="dhdmtr5432" source="T21n1251_p0239c18">
吽迦陀野摩訶主布解梵字品第二
<p><咒語>示現三動惡魔三天身梵字根本真言曰：「唵毘地瑟陀𭇎㗭者沙𭇎」
「延命梵本真言曰。「唵梵毘地瑟陀娑𭇎」
「悲生梵本真言曰：「唵梵毘地瑟地𭇎㗭地𭇎㗭沙𭇎</咒語></p>

<p>爾時大日薄伽梵言：<使用方法><施咒法>未來世眾生早欲成就悉地，先從阿闍梨以應受梵字。雖行餘法不知此法悉地難成就。所以者何？是三世諸佛肝心也，是釋迦牟尼如來二瞳、一切聖人之命、多聞王福德藏、一切眾生依報。若有眾生不知三世諸佛肝心，而何得成佛道？若有眾生閉釋迦之瞳，何可被釋迦護？若有眾生殺一切聖人之命、滅福德藏、閉諸尊瞳，當何得出地獄？若何得福德？何得智惠之因？早欲成就世間出世間願者，當受持梵本真言梵字，是三世佛肝心故。令受持一切眾生，是三種梵本真言，三合二十八字。行者當得梵本意。偈曰：「諸眾生身，興一佛身，是故諸佛，以此大願，說法時為，根本種子。」延命偈曰：「三世諸佛，以不殺戒，是故是教。有智行者，來世眾生，可傳是戒。」悲生偈曰：「一切諸佛，諸眾生等，與忍施法，當此教人，可行是心。」是偈等彼梵本真言心中心，乃至三聚淨意又如是，此故行者以此偈心為觀智根本。此偈功盡劫不能說，是偈是橫竪無限意，任行者心又吉。</施咒法></使用方法></p></text>

