<?xml version="1.0" encoding="UTF-8"?>
<?xml-model href="dhd.rnc" type="application/relax-ng-compact-syntax"?>
<text id="dhdmtr6054" source="T21n1320_p0479c13">
<使用方法><施咒法>次結<手印  t="三昧耶印">三昧耶印(二羽金剛縛，忍願伸如針。</手印>誦真言曰)。</施咒法></使用方法>
<咒語>(hūṃ) (aḥ) (oṃ)【圖】
(oṃ) 　(sa) 　(ma) 　(ya) 　(sa) 
唵　三　摩　耶　薩
(ta) 　(vaṃ) 
埵　鑁</咒語>

<使用方法>(據本文意無別觀想，但如印呪自成受戒。如《金剛頂經》說：<施咒法>若誦此呪一遍，</施咒法><功效>如入壇輪證三摩提，一切善法皆悉滿足，三聚淨戒俱時圓滿</功效>，身仝普賢坐大月輪，一切諸佛憶昔本誓觀察護念。</使用方法>

<使用方法><施咒法>設有人曾受佛戒，惡心破毀不復清淨者，若誦此呪一七遍已，<功效><益處 t="滅罪">破戒罪垢悉得清淨，一切戒品還得如故</益處></功效>。一切壇法未經師受，誦呪七遍即許行作，不成盜法。或准《神變經》及義釋中，以離念觀智乃當意密。即《神變經》云：若族姓子住是戒者，當以身語意合而為一。義釋三解：一是共緣共成此戒之義，所謂以方便等之所集成故。二是平等義，佛以三業合為一者，即是住平等法門，是故得名三世無障礙智戒也，令此持明略戒。若行人三業方便悉皆正順三平等處，當知即具一切諸佛律儀也。三裂諸相網，是住此實相平等法界本性戒時，無量三業皆同一相，諸見相網皆悉除滅，是故得名住無戲論金剛戒也。或闕上深信解者，擬加想念。如《隨聞記》文云：若付戒時，印中想有白色(vaṃ) 鑁字，放大光明普照所請一切有情。彼諸有情蒙光照及，三世諸佛戒波羅蜜一時圓滿。法界善法想為光明，流光灌頂貯彼身中，身仝普賢坐大月輪，紹諸佛職為佛嫡子)。「今與汝等受三昧耶戒竟。從今已去，能令汝等入如來位，是真佛子，從法化生，得佛法分。」</施咒法></使用方法></text>

