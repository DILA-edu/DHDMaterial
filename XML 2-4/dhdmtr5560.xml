<?xml version="1.0" encoding="UTF-8"?>
<?xml-model href="dhd.rnc" type="application/relax-ng-compact-syntax"?>
<text id="dhdmtr5560" source="T21n1257_p0272c12">
<使用方法><施咒法>復有成就法。即說頌曰：
　今此大菩薩　　身遍於法界
　清淨若虛空　　慈光照世間
　明等百千日　　能發智慧焰
　燒退煩惱魔　　永斷貪瞋癡
　長拋生死海　　是故持誦者
　依法而修學　　澄心作觀想
「如是阿闍梨淨志虔誠，想彼月輪之內有一𤚥字，變此𤚥字而成自身，如八歲童女相。經須臾之間，身如閻浮檀金色，光明閃爍等百千日，八臂二足，三面各三眼。左右二面作猪相，黑色，忿怒顰眉，挂青天衣，耳環指環腕釧脚釧環珞鈴鐸等出微妙音。如是復有種種諸龍莊嚴身上，有黃龍王於其頂中，放摩尼光周迴照曜。又此菩薩戴無憂花，髮髻竪立，於其髻上復戴寶塔。又於塔中出無憂樹，其花開敷。復於樹下有白蓮華，毘盧如來坐彼蓮華，頂戴寶冠莊嚴髮髻，面目端嚴身真金色，結跏趺坐執毘盧印，不動不搖如在定相，身有光焰明照世間，安固不動如無風之火。而復變起雲中諸佛，左手執弓有無邊德，牽其弓箭，弦可至耳；第二手持嚩酥枳龍，口出二舌，身如其線；第三手持德叉迦龍并無憂花；第四手作期克印，并持羯里俱吒迦龍及索。右手持俱隷迦龍；第二手持鉢納摩龍并牽弓；第三手持大鉢納摩龍，亦出二舌，并針線；第四手持商佉鉢羅龍，以吉祥草纏龍手。彼諸龍王皆出二舌，牙齒鋒利眼有視毒，頂有摩尼光普照十方。若彼第一龍王，正面作深黃色，有微笑相，光明閃爍如日初出，脣如曼度迦花，面貌圓滿端正，眉如初月，鼻如截筒，眼如青蓮花葉。右面清淨如秋滿月，放白色光如熾焰相。左面青色，形相醜惡，作大忿怒，口出利牙令眾怕怖，光明照曜如聚千日，熾焰赫然相如劫火。是諸龍眾不敢顧視，若見顰眉眨眼，驚怖倒地眾皆仆面。若吐水降雨，經剎那間水滿大地高至日際。如是龍王住佛手內。於佛四邊復有四大菩薩而自圍繞。於佛東邊安播那訖囉摩細菩薩，誦此真言曰：</施咒法></使用方法>
<咒語>唵(引)播那(引)訖囉(二合)摩細娑嚩(二合引)賀</咒語>
<使用方法><施咒法>今此菩薩四臂三眼作猪面，身著黃天衣，乘黃猪，身如大青寶色，顰眉眨眼口出利牙，目顧龍王，以左手執金剛杵并針線鉤。</施咒法></使用方法></text>

