<?xml version="1.0" encoding="UTF-8"?>
<?xml-model href="dhd.rnc" type="application/relax-ng-compact-syntax"?>
<text id="dhdmtr6069" source="T21n1322_p0489a05">
<使用方法><施咒法>又令二人吹<物品>螺</物品>、二人誦讚，種種雅樂絲竹絃歌一時俱作。阿闍梨親捧<物品>水瓶</物品>灌沐佛像。取彼<物品>長線</物品>一頭繫瓶垂下，眾中人人捧線合掌當心，專注虔誠稱念諸佛。若有不及捧其線者，可取執前人身長衣，意如各各躬親自浴佛像之像也。乃至香水瓶次第傾盡一遍，即須替換。浴了佛像更安未浴遍者，又更各添本類香水如前灌沐。其吹螺誦讚及以樂音，直至浴遍所有尊像方暫停息。既灌洗了，便以<物品>淨帛</物品>揩拭令乾，安於床上依位行列。即取<物品>塗香</物品>，人人各以無名指頭搵取，翹指當心。阿闍梨稱誦獻塗香真言，句句眾人齊聲誦。乃至末句，一時向佛遙彈奉獻，作一拜。</施咒法></使用方法>

<咒名>獻塗香真言</咒名>曰：<咒語>唵薩嚩怛佗(去引)誐多(一)　巘馱(引)布惹(引)(二)　謎伽(去)娑(上)母捺囉(二合)(三)　娑頗(二合)羅拏(鼻去引)(四)　三摩(鼻)曳(平)吽(引)</咒語></text>


