<?xml version="1.0" encoding="UTF-8"?>
<?xml-model href="dhd.rnc" type="application/relax-ng-compact-syntax"?>
<text id="dhdmtr6194" source="T18n0848_p0022b27">
<p>略</p><說咒者>毘盧遮那世尊</說咒者>告<聽咒者>執金剛祕密主</聽咒者>言：
　我一切本初　　號名世所依
　說法無等比　　本寂無有上
時佛說此伽他，如是而作加持。以加持故，執金剛者及諸菩薩能見勝願佛菩提座，世尊猶如虛空無戲論無二行瑜伽相。是業成熟，即時世尊身諸支分皆悉出現是字，於一切世出世間、聲聞緣覺靜慮，思惟勤修成就悉地，皆同壽命、同種子、同依處、同救世者。
「<咒語>南麼三曼多勃馱喃(一)　阿</咒語>。」

<使用方法><施咒法>善男子！此阿字，一切如來之所加持。真言門修菩薩行諸菩薩，能作佛事普現色身，於阿字門一切法轉。是故祕密主！真言門修菩薩行諸菩薩，若欲見佛、若欲供養、欲證發菩提心、欲與諸菩薩同會、欲利益眾生、欲求悉地、欲求一切智智者，於此一切佛心當勤修習。</施咒法></使用方法></text>

