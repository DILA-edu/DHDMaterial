<?xml version="1.0" encoding="UTF-8"?>
<?xml-model href="dhd.rnc" type="application/relax-ng-compact-syntax"?>
<text id="dhdmtr6172" source="T18n0848_p0004b03">
復次祕密主！<使用方法><施咒法>彼阿闍梨，若見眾生堪為法器，遠離諸垢、有大信解、勤勇深信、常念利他，若弟子具如是相貌者，阿闍梨應自往勸發，如是告言：
　佛子此大乘　　真言行道法
　我今正開演　　為彼大乘器
　過去等正覺　　及與未來世
　現在諸世尊　　住饒益眾生
　如是諸賢者　　解真言妙法
　勤勇獲種智　　坐無相菩提
　真言勢無比　　能摧彼大力
　極忿怒魔軍　　釋師子救世
　是故汝佛子　　應以如是慧
　方便作成就　　當獲薩婆若
　行者悲念心　　發起令增廣
　彼堅住受教　　當為擇平地
　山林多華果　　悅意諸清泉
　諸佛所稱歎　　應作圓壇事
　或在河流處　　鵞雁等莊嚴
　彼應作慧解　　悲生漫茶羅
　正覺緣導師　　聖者聲聞眾
　曾遊此地分　　佛常所稱譽
　及餘諸方所　　僧坊阿練若
　華房高樓閣　　勝妙諸池苑
　制底火神祠　　牛欄河潬中
　諸天廟空室　　仙人得道處
　如上之所說　　或所意樂處
　利益弟子故　　當畫漫茶羅
祕密主！彼揀擇地，除去礫石碎瓦破器、髑髏毛髮、糠糟灰炭、刺骨朽木等，及蟲蟻蜣蜋毒螫之類，離如是諸過。遇<時間 t="pt">良日晨、定日、時分、宿直、諸執</時間>皆悉相應，於食前時值吉祥相，先當為一切如來作禮，以如是偈警發地神：
　汝天親護者　　於諸佛導師
　修行殊勝行　　淨地波羅蜜
　如破魔軍眾　　釋師子救世
　我亦降伏魔　　我畫漫茶羅
彼應長跪舒手按地，頻誦此偈，以<物品>塗香華</物品>等供養。供養已，真言者復應歸命一切如來，然後治地。如其次第，當具眾德。」</施咒法></使用方法>
爾時執金剛祕密主頭面禮世尊足，而說偈言：
　佛法離諸相　　法住於法位
　所說無譬類　　無相無為作
　何故大精進　　而說此有相
　及與真言行　　不順法然道
　爾時薄伽梵　　毘盧遮那佛
　告執金剛手　　善聽法之相
　法離於分別　　及一切妄想
　若淨除妄想　　心思諸起作
　我成最正覺　　究竟如虛空
　凡愚所不知　　邪妄執境界
　時方相貌等　　樂欲無明覆
　度脫彼等故　　隨順方便說
　而實無時方　　無作無造者
　彼一切諸法　　唯住於實相
　復次祕密主　　於當來世時
　劣慧諸眾生　　以癡愛自蔽
　唯依於有著　　恒樂諸斷常
　時方所造業　　善不善諸相
　盲冥樂求果　　不知解此道
　為度彼等故　　隨順說是法

祕密主！<使用方法><施咒法>如是所說處所，隨在一地治令堅固，取<物品>未至地瞿摩夷</物品>及<物品>瞿摸怛羅</物品>和合塗之。次以<物品>香水</物品>真言灑淨，即說真言曰：</施咒法></使用方法>
「<咒語>南麼三曼多勃馱喃(一)(凡真言中有平聲字皆稍上聲呼之，以下准此)阿鉢囉(二合)底(丁以反，下同)三迷(二)　伽伽那三迷(三)　三麼多奴揭帝(四)　鉢囉(二合)吃㗚(二合)底微輸(上)睇(五)　達摩馱睹微戌達儞(六)　莎訶</咒語>。」</text>
