<?xml version="1.0" encoding="UTF-8"?>
<?xml-model href="dhd.rnc" type="application/relax-ng-compact-syntax"?>
<text id="dhdmtr6026" source="T21n1318_p0471b27">
復以前印誦此真言曰：「<咒語>曩謨三滿多沒馱喃鑁(一)</咒語>。」

<使用方法><施咒法>語諸佛子：『今與汝等作印呪已。由此印呪加持威力，想於印中流出甘露成於乳海，流注法界，普濟汝等一切有情充足飽滿。』是時行者即以右羽持<物品>甘露器</物品>，面向東立，瀉於壇前(或淨地上、或大石上、或所淨瓦盆亦名<物品>盂蘭盆</物品>，生臺亦得)或泉池江海長流水中。不得瀉於石榴、桃樹之下，鬼神懼怕，不得食之。若聖眾壇中明王諸天，若施飲食(置生臺上是本法也)、若供養諸佛聖眾，於<時間 t="pt">上五更晨朝日出</時間>是供養時。若鬼神法，當於人定，<時間 t="pt">子時</時間>亦得(人定最上)。本阿闍梨法，若於齋時盡於<時間 t="f">一日</時間>，但加持<物品>飲食水</物品>等布施飛空鳥獸水族之類，不揀時節但用施之。若作餓鬼施食之法，當於<時間 t="pt">亥時</時間>，是施食時。若於齋時施餓鬼食者，徒設功勞，終無効也。不是時節，妄生虛誑，鬼神不得食也。不從師受，自招殃咎，成盜法罪。『諸佛子等！雖復方以類聚，勿以嗔恨。然我所施一切無礙，無高無下、平等普遍、不擇冤親。今日勿得以貴輕賤、倚強凌弱，擁遏孤幼令不得食、使不均平、越佛慈濟。必須互相愛念、猶如父母一子之想。』語諸佛子：『汝等各有父母、兄弟姊妹、妻子眷屬、善友親戚，或有事緣來不得者，汝等佛子慈悲愛念，各各賫持飲食錢財物等，遞相布施充足飽滿、無有乏少，令發道意，永離三塗、長越四流，當捨此身速超道果。又為汝等將此淨食分為三分：一施水族，令獲人空；二施毛群，令獲法寂；三施他方稟識陶形悉令充足，獲無生忍。』</施咒法></使用方法></text>
