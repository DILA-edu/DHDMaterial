<?xml version="1.0" encoding="UTF-8"?>
<?xml-model href="dhd.rnc" type="application/relax-ng-compact-syntax"?>
<text id="dhdmtr5635" source="T21n1257_p0284b25">
<使用方法><施咒法>誦真言已復入三昧，唯有清淨實性真空之如，心境冥合離諸分別。復觀前梵字變成無憂樹，於此樹上有甘露瓶，瓶有𤚥字化成摩里支菩薩。依此相儀，觀想自身亦成摩里支菩薩，深黃色亦如閻浮檀金色、或如日初出之色，頂戴寶塔，著紅天衣，耳環腕釧寶帶瓔珞種種莊嚴。八臂，三面三目，脣如曼度迦花色，放大光明。於寶塔內有毘盧遮那佛。戴無憂華鬘，左手持羂索、弓、無憂樹花枝及線，右手持金剛杵、針、鉤、箭。正面善相微笑，深黃色或檀金色，眼相修長，脣如朱色，作大勇猛相。左面猪容，忿怒醜惡，利牙外現出舌顰眉令人怕怖。右面深紅如蓮華寶色，出最上光明，慈顏和悅如童女相。手作毘盧印，乘彼猪車，立如舞蹈勢。菩薩下復有風輪，輪有賀字，此字變成羅睺大曜如日月蝕。作觀想時，晝對日、夜對月。彼毘盧佛有四菩薩四方圍繞。東方菩薩真言曰：</施咒法></使用方法>

<p><咒語>唵(引)摩(引)里支(引)嚩多(引)隷嚩那(引)隷嚩囉(引)隷嚩囉(引)賀(引)賀目契阿迦里沙(二合)野𠺁娑嚩(二合)賀</咒語></p>

<p><使用方法><施咒法>如是此菩薩紅色，著紅天衣，三面，一猪面，各三目四臂，左手持羂索、無憂樹枝，右手持針、金剛鉤，</施咒法><功效><益處 t="降伏魔障">意欲降伏皆得成就</益處>。</功效></使用方法></p></text>

