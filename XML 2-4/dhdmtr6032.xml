<?xml version="1.0" encoding="UTF-8"?>
<?xml-model href="dhd.rnc" type="application/relax-ng-compact-syntax"?>
<text id="dhdmtr6032" source="T21n1320_p0474b15">
    <使用方法><施咒法>(以印置身前，即遍虛空界成大曼拏羅。今應隨宗，想滿虛空界五部主伴等忽爾明現。此當文中建壇請聖已，舉三十五佛、般若心經、七支加行畢，首座秉<物品>爐</物品>胡跪白佛)
        南無歸依十方盡虛空界一切諸佛
        南無歸依十方盡虛空界一切尊法
        南無歸依十方盡虛空界一切賢聖僧
        南無如來應供正遍知明行足善逝世間解無上士調御丈夫天人師佛世尊
        南無釋迦牟尼佛
        南無金剛不壞佛
        南無寶光佛
        南無龍尊王佛
        南無精進軍佛
        南無精進喜佛
        南無寶火佛
        南無寶月光佛
        南無現無愚佛
        南無寶月佛
        南無無垢佛
        南無離垢佛
        南無勇施佛
        南無清淨佛
        南無清淨施佛
        南無娑留那佛
        南無水天佛
        南無堅德佛
        南無栴檀功德佛
        南無無量掬光佛
        南無光德佛
        南無無憂德佛
        南無那羅延佛
        南無功德花佛
        南無蓮華光遊戲神通佛
        南無財功德佛
        南無德念佛
        南無善名稱功德佛
        南無紅炎帝幢王佛
        南無善遊步功德佛
        南無鬪戰勝佛
        南無善遊步佛
        南無周匝莊嚴功德佛
        南無寶華遊步佛
        南無寶蓮華善住娑羅樹王佛
        南無法界藏身阿彌陀佛
        如是等一切世界諸佛世尊常住在世，是諸世尊當慈念我。若我此生、若我前生，從無始生死已來所作重罪，若自作、若教他作、見作隨喜；若塔、若僧、若四方僧物，若自取、若教他取、見取隨喜；五無間罪，若自作、若教他作、見作隨喜；十不善道，若自作、若教他作、見作隨喜。所作罪障，或有覆藏或不覆藏，應墮地獄、餓鬼、畜生、諸餘惡趣、邊地下賤及篾戾車如是等處。所作罪障，今皆懺悔。今諸佛世尊，當證知我、當憶念我。我復於諸佛世尊前，作如是言：若我此生、若我餘生，曾行布施或守淨戒，乃至施與畜生一摶之食，或修淨行所有善根，成就眾生所有善根，修行菩提所有善根，及無上智所有善根，一切合集校計籌量，皆悉回向阿耨多羅三藐三菩提。如過去未來現在諸佛所作回向，我亦如是回向。
        　眾罪皆懺悔　　諸佛盡隨喜
        　及諸佛功德　　願成無上智
        　去來現在佛　　於眾生最勝
        　無量功德海　　我今歸命禮
        　所有十方世界中　　三世一切人師子
        　我以清淨身語意　　一切遍禮盡無餘
        　普賢行願威神力　　普現一切如來前
        　一身復現剎塵身　　一一遍禮剎塵佛
        　於一塵中塵數佛　　各處菩薩眾會中
        　無盡法界塵亦然　　深信諸佛皆充滿
        　各以一切音聲海　　普出無盡妙言詞
        　盡於未來一切劫　　讚佛甚深功德海
        　以諸最勝妙華鬘　　伎樂塗香及傘蓋
        　如是最勝莊嚴具　　我以供養諸如來
        　最勝衣服最勝香　　末香燒香與燈燭
        　一一皆如妙高聚　　我悉供養諸如來
        　我以廣大勝解心　　深信一切三世佛
        　悉以普賢行願力　　普遍供養諸如來
        　我昔所造諸惡業　　皆由無始貪嗔癡
        　從身語意之所生　　一切我今皆懺悔
        　十方一切諸眾生　　二乘有學及無學
        　一切如來與菩薩　　所有功德皆隨喜
        　十方所有世間燈　　最初成就菩提者
        　我今一切皆勸請　　轉於無上妙法輪
        　諸佛若欲示涅槃　　我悉至誠而勸請
        　唯願久住剎塵劫　　利樂一切諸眾生
        　所有禮讚供養福　　請佛住世轉法輪
        　隨喜懺悔諸善根　　回向眾生及佛道
        　願將以此勝功德　　回向無上真法界
        　性相佛法及僧伽　　二諦融通三昧印
        　如是無量功德海　　我今皆悉盡回向
        　所有眾生身口意　　見惑彈謗我法等
        　如是一切諸業障　　悉皆消滅盡無餘
        　念念智周於法界　　廣度眾生皆不退
        　乃至虛空世界盡　　眾生及業煩惱盡
        　如是四法廣無邊　　願今回向亦如是
        啟告十方一切諸佛、般若菩薩、金剛天等及諸業道無量聖賢，我今(某甲)以大慈悲、乘佛神力，召請十方盡虛空界三塗地獄諸惡趣中曠劫飢虛一切餓鬼、閻羅諸司、天曹地府、業道冥官、婆羅門仙、久遠先亡、曠野冥靈、虛空諸天及諸眷屬、異類鬼神。唯願諸佛、般若菩薩、金剛天等無量聖賢及諸業道，願賜威光悲增護念，普願十方盡虛空界，天曹地府業道冥官、無量餓鬼、多生父母、先亡久遠、婆羅門仙、一切冤結負於財命、種種類族異類鬼神各及眷屬，乘如來力，於此時中決定降臨，<功效>得受如來上妙法味，清淨甘露飲食充足，滋潤身田福德智慧，發菩提心永離邪行，歸敬三寶行大慈心，利益有情求無上道，<益處 t="滅苦">不受輪迴諸惡苦果，常生善家離諸怖畏</益處>，身常清淨證無上道</功效>(如是三白)。</施咒法></使用方法>
    
    <使用方法><施咒法>運心供養(《蘇悉地羯羅供養法》下卷中說：運心供養者，想水陸諸華無主所攝，遍滿十方盡虛空界，及與人天妙塗香雲、嬈香燈明、幢幡傘蓋、種種鼓樂、歌舞妓唱、真珠羅網、懸諸寶鈴、華鬘白拂、微妙磬鐸、矜羯尼網、如意寶樹、衣服之雲、天諸厨食上妙香美、種種樓閣寶柱莊嚴、天諸嚴身頭冠瓔珞如是等雲，行者運心想滿虛空，以志誠心如是供養，最為勝妙。依法誦此真言及作手印，</施咒法><功效>如上所想供養悉皆成就</功效>。真言曰)。</使用方法>
    
    <咒語>(hūṃ) (aḥ) (oṃ)【圖】
        (na) 　(maḥ) 　(sa) 　(rva) 
        那　麻　薩　哩斡(二合)
        (ta) 　(thā) 　(ga) 　(te) 
        答　塔　葛　的
        (bhyaḥ) 　(bi) 　(śva) 　(mu) 　(khe) 　(bhyaḥ) 　(oṃ) 　(sa) 　(rva) 
        毘牙(二合)　月　說　穆　契　毘牙(二合)　唵(引)　薩　哩斡(二合引)
        (thā) 　(khaṃ) 　(u) 　(dga) 　(te) 　(spha) 　(ra) 　(ṇa) 
        塔　龕　烏　忒葛(二合)　的　斯發(二合)　囉　納
        (he) 　(maṃ) 　(ga) 　(ga) 　(na) 　(kaṃ) 　(svā) 　(hā) 
        兮　慢　葛　葛　捺　龕　莎　訶</咒語>
    
    <使用方法><施咒法>(誦之七遍。<手印>其手印相，兩手相叉合掌，以右壓左，置於頂上。</手印>凡作供養，應具此法。及奉瑜伽，皆依真言手印，持誦成就及以運心，合掌置頂，方成圓滿供養之法。運心已云)</施咒法></使用方法></text>


