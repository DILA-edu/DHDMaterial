<?xml version="1.0" encoding="UTF-8"?>
<?xml-model href="dhd.rnc" type="application/relax-ng-compact-syntax"?>
<text id="dhdmtr2437" source="T20n1194_p0934b10">
<使用方法><施咒法>護摩法者，說其四種。其四種者，一訕底(此言息災)、二補瑟置(此云增益或云富貴)、三嚩舍(此云敬愛)、四阿尾左囉(此云降伏)。此四護摩，爐亦四種。其四種者，若求訕底，當作<物品>圓爐</物品>；若求補瑟置(二合)，<物品>爐如半月或作八角</物品>；若求嚩舍，<物品>爐作四角</物品>；若求阿尾左囉，<物品>爐作三角</物品>。此之四種，隨所應作。次說護摩爐量，略有三種：第一供養爐八肘，是八角爐也，量深二肘。第二供養爐一肘半，量深一肘半，四面共六肘。第三供養爐一肘，四面共四肘，深亦一肘。隨爐大小作三重緣，於爐前面第三緣上西邊，量比正半亦用淨墼砌作九重，至上漸小。於正半右邊壘作層級，正半左邊上下直砌。爐緣三重表為三界，其九層級表為九地也。如是作已，當於爐內砂上墼下，採於<物品>七寶</物品>、<物品>四鐵末</物品>、<物品>五穀</物品>，想如五種子及七寶、四鐵所成。七寶者(金、銀、真珠、水精、玉、瑠璃、琥珀)，四鐵者(金、銀、銅、鐵)，五穀者(稻、穤、大麥、菉豆、油麻)。其五穀四鐵末，誦毘盧佛真言加持。</施咒法></使用方法>真言曰：
<咒語>唵(引)(一)　嚩日囉(二合)馱(二)　覩鑁
誦此真言已，次念四波羅蜜菩薩真言，加持七寶末。真言曰：
金剛波羅蜜菩薩：「唵(引)(一)　薩怛嚩(二合)嚩日哩(二合)(二)　吽(三)」
寶波羅蜜菩薩：「唵(引)(一)　囉怛曩(二合)嚩日哩(二合)(二)　怛𠸪(二合)(三)」
法波羅蜜菩薩：「唵(引)(一)　達囉磨(二合)嚩日哩(二合)(二)　紇哩以(三合)(三)」
羯磨波羅蜜菩薩：「唵(引)(一)　羯囉磨(二合)嚩日哩(二合)(二)　噁(三)」</咒語></text>
