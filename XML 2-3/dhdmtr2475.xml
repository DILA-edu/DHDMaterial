<?xml version="1.0" encoding="UTF-8"?>
<?xml-model href="dhd.rnc" type="application/relax-ng-compact-syntax"?>
<text id="dhdmtr2475" source="T18n0913_p0934c16">
<p><使用方法>夫<功效>結界護身</功效><施咒法>必須迅速不得遲疑猶豫，恐被揵疾藥叉來相嬈惱，是以結護及供養時極須嚴備事須迅速。夫供養時先須洗浴清潔，於道場外<物品>香水</物品>灑身，然後稱「(hūṃ) 吽」字三聲，即右手作金剛拳，觀想聖眾遍滿道場，如影重重不相妨礙，即禮三拜(誦外儀九遍)。次誦大輪金剛真言(三七遍是懺悔法)。金剛合掌雙膝著地；次想「(raṃ) 㘕」字焚殄世界令如灰塵；次想「(haṃ) 唅」字猶如黑風飄激令淨無復塵淨；次想「(vaṃ) 鑁」字門，想同乳水清徹皎鏡；復於其上想「(su) 蘇」字門成妙高山，山下乳海彌漫法界，山上平坦果林芬葩，水木清華澄湛照灼。次執香爐焚香運想，於妙高山上百寶廣殿，寶柱無邊寶剎懸幡，寶幢之上有半月輪，輪上耀魔尼寶珠，行列遍布矜羯羅網絞絡其間(謂：帝釋綱皆是寶珠，珠珠相射瑩映明徹)；復觀「(a) 阿」字成窣覩婆；復想靈塔成大日尊，坐寶蓮華正中(謂正殿中)跏坐，四面羅列億億蓮花，一一花中皆坐聖者，謂十方佛來作證明，菩薩金剛侍衛前後，二乘諸眾無量無邊，天龍充塞難可齊限。其上空際雅樂妙音，清冷悅情廣作佛事，謂：淨居諸天作妙妙樂。諸眾左右賢瓶、閼伽(閼伽香水、商佉坏也)、香雲、寶花繽紛亂下，香餐珍饍流溢寶盤，芳果殊漿美味酷烈，寶衣製曳光曜中場，珠炬曦暉眾色交映。如是運想已，次依念誦，法至本尊真言略誦多少(百八遍或三七)。</施咒法></使用方法></p>

<p><使用方法><施咒法>次以虛空明妃及廣大等真言加持<物品>飲食</物品>，此則名為法供養。供養訖依念誦法撥遣(一百八遍)，其火𤙖法一依前法護持及念誦法則。且其火法略有四種：
第一、扇底迦法。應當北面，<物品>鑪法圓作</物品>，其諸供具皆悉白色(大約普賢為主，然當部自有對法也)，此謂<功效><益處 t="消災">息災</益處><益處 t="滅罪">滅罪</益處></功效>。<物品>衣服</物品>及<物品>畫像</物品>等皆悉白色。</施咒法></使用方法></p>

<p><使用方法>第二、<方法名稱>補瑟微迦法</方法名稱>。<施咒法>應當東面，<物品>爐法方作</物品>，其諸供具皆悉黃色(大約觀音為主)，此謂<功效><益處 t="滿願">成就滿願</益處>及諸勝事</功效>。</施咒法></使用方法>

<使用方法>第三、<方法名稱>阿毘遮魯迦法</方法名稱>。<施咒法>應當南面，<物品>爐法三角</物品>，其諸供具皆悉赤色(大約金剛手為主)。</施咒法></使用方法>

<使用方法>第四、<方法名稱>擯(必孕反)迦羅法</方法名稱>。<施咒法>應當西面，<物品>爐法八角</物品>，如蓮華葉，其諸供養皆紫檀色，此謂<功效>欲見大人<益處 t="懷柔">求敬愛法</益處></功效>。</施咒法></使用方法></p>

<p><使用方法><施咒法>已前四爐皆方一肘(小尺一尺八寸)、深則半之，爐底一以<物品>泥捏作獨股杵</物品>，杵長八指。其圓爐及八角爐，即作<物品>羯磨跋折羅</物品>(謂十字跋折羅)。爐脣皆作三重，從內高向外漸低，每重皆闊四指(都闊十二指)，脣緣之上任畫作花，如不能畫即觀想作之。其<物品>火木</物品>及<物品>香花</物品>等物並置右邊。每日三時(<時間 t="pt">日出時</時間>、<時間 t="pt">人定時</時間>、<時間 t="pt">後夜時</時間>)時別一百八遍，火木用<物品>穀木</物品>及<物品>夜合木</物品>、<物品>桑木</物品>、<物品>柏木</物品>、<物品>松木</物品>等。其木每破削，大如中指長十二指，無令節類須條直，取中色小樹，不用老枯樹及有蟲者。採取之時必須看有好相方採，若見不孝子及不具足人、婦人、惡禽獸等並不須採，即別覓之。每一時用一百八枚，於爐右邊作并欄疊之。</施咒法></使用方法></p>

<p><使用方法><方法名稱>塗香法</方法名稱>：<施咒法>用<物品>白檀香</物品>一塊半斤以來者，於石上用<物品>淨水</物品>磨之，兼<物品>沈香</物品>少分更磨之；又用<物品>欝金</物品>少分，以沈香研磨令細；又用<物品>龍腦</物品>亦少分(如無龍惱，鬱金單用，檀香亦得也)。</施咒法></使用方法></p>

    <p><使用方法><方法名稱>閼伽法</方法名稱>：<施咒法>以<物品>淨濾水</物品>，取少計<物品>塗香</物品>點淨水中，<物品>妙好淨華</物品>著此水中亦精，須<物品>新淨瓷椀</物品>盛之。又用<物品>香水</物品>一瓶，當於坐前對<物品>爐</物品>置之(火供養左手執杵按之)。</施咒法></使用方法></p>

<p><使用方法><方法名稱>丸香法</方法名稱>：<施咒法><物品>沈香</物品>二兩、<物品>淺香</物品>八兩、<物品>蘇合</物品>三兩、<物品>香附子</物品>一兩、<物品>安悉香</物品>二兩、<物品>熏陸香</物品>二兩、<物品>青木香</物品>一兩、<物品>㢇唐</物品>二兩、<物品>白檀香</物品>二兩。<物品>龍腦香</物品>一分、<物品>欝金香</物品>一分、<物品>麝香</物品>一分，已上三物同一處研。<物品>甲香</物品>二兩(漿水煮洗，蜜和炒令乾，別搗之)右和合以鍊<物品>蜜</物品>得所，最後入龍腦等三味(如鄉土難得隨得辨)。</施咒法></使用方法></p>

<p><使用方法><方法名稱>秣香法</方法名稱>：<施咒法><物品>甘松</物品>二兩、<物品>零陵香</物品>二兩、<物品>芎藭</物品>二兩、<物品>丁香</物品>一兩、<物品>澤蘭</物品>二兩、<物品>沈香</物品>一兩、<物品>好淺</物品>三兩(已上共搗)。<物品>蘇合</物品>二兩、<物品>龍腦</物品>、<物品>欝金</物品>、<物品>麝香</物品>(各半分別絹袋盛著，諸秣中了)，<物品>白芥</物品>子別盛。</施咒法></使用方法></p>

<p><使用方法><方法名稱>三味法</方法名稱>：<施咒法><物品>酥</物品>、<物品>蜜</物品>、<物品>酪</物品>(每時各三四計，酪則減半相和，一<物品>銅盆</物品>盛之)。</施咒法></使用方法>

<使用方法><方法名稱>五穀法</方法名稱>：<施咒法><物品>稻穀花</物品>(糤米油煮及染作紫、赤、黃等色，名為稻穀華，盛于一器。) <物品>油麻</物品>、<物品>菉荳</物品>、<物品>小豆</物品>、<物品>小麥</物品>、<物品>粳米</物品>(已上相和別盛一器)。</施咒法></使用方法></p>

<p><使用方法><方法名稱>常合香法</方法名稱>：謂<施咒法><物品>龍腦</物品>，如無，合<物品>白豆䓻子</物品>一兩粒亦得(如無丁香亦得)。供養<物品>火食</物品>、<物品>爐食</物品>及<物品>乾棗栗</物品>、<物品>黃沙糖</物品>、<物品>石蜜</物品>，隨力辨具。</施咒法></使用方法></p>

<p><使用方法><施咒法>初供養召請<功效>結界護身</功效>一如前列。結界時加地橛金剛牆、金剛網、金剛火焰、無動刀印明等。召請時各各召請八方護法天王，各誦七遍同用金剛召請印，先供養火天明三味，三杓<物品>五穀</物品>、<物品>丸香</物品>、<物品>安悉香</物品>等，然後運心普供養五部聖眾，誦廣大真言及虛空明妃真言等。次誦本尊真言，燒<物品>火木</物品>兩頭搵三味，誦一遍即擲爐中，仍須定志安詳不得卒暴矣。次投火木總畢即燒五穀，每至「娑嚩訶」前加所祈法(謂：某甲扇底迦娑縛訶也)，數以<物品>香水</物品>遍灑諸物及火等，灑水時誦軍荼利心中心明。</施咒法></使用方法></p>
<p><咒名>初燃火真言</咒名>曰：
<咒語>(oṃ) 　(bhū) 　(jva) 　(la) 
唵　部　𠷈惹嚩(三合)　邏」(三七遍)</咒語></p>

<p><使用方法><施咒法>以<物品>扇</物品>扇火不得口吹，其火於寺內淨處者，不得取俗家煮炙葷穢之火，不然即須別鑽取，仍不得口吹。用兩<物品>香爐</物品>，軍荼右邊燒<物品>丸香</物品>及<物品>沈香</物品>，軍荼左邊燒<物品>安悉香</物品>，或<物品>熏陸</物品>、或<物品>白膠香</物品>。其供養物數隨時豐約，豐則不可多燒，約則不可令闕。如不能供養辨，但於<時間 t="pt">後夜</時間>及以<時間 t="pt">晨朝</時間>運心廣獻，多誦廣大及虛空明妃亦得。</施咒法></使用方法></p>

<p><使用方法><施咒法>擲木燒火應看火相，火色法須白、黃、赤，若黑色及青色並惡；又聽火聲，謂音樂悅意聲者善，若猪、狗及以驢、騾、鳥梟等聲者不善；又發焰掣曳流利者善，若熅勃煙欝衝人者不善，或爆吒迸散者亦非善相。善相之法不令人熱，其炭仍須端直調均，應用<物品>香水</物品>遍洗，皆長十二指以來，其八天真言及火天真言已別錄具。火色若吉則可燒<物品>爐果子</物品>充供養，火色若不善即不須燒。燒火供養<時間 t="f">七日</時間>為限，如事不獲已<時間 t="f">三七日</時間>亦得，此火供養法以資念誦令速成就。其阿毘遮魯迦等亦不應為，為求成就妨大緣故。或於觀想及夢寐之間所遇境界，如經廣明此不具述。火法又不速成，即應加部母真言雙誦，又經三七日來加部母真言，不遂本志即印塔<時間 t="f">每日</時間>一千遍，又經三七日必果志矣。其塔印長一肘，亦應自須籌量自力多少、業行精微，雖有課數而秉護麁疎亦非相應事，須三業調柔事法淳熟，自須觀察與理相應，自感聖者猶如明鏡自現鏡像。</施咒法></使用方法></p></text>
