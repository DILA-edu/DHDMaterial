<?xml version="1.0" encoding="UTF-8"?>
<?xml-model href="dhd.rnc" type="application/relax-ng-compact-syntax"?>
<text id="dhdmtr5017" source="T21n1211_p0045a13">
<p><使用方法><施咒法>瑜伽者又應於須彌山頂觀大寶殿，其殿無價摩尼所成，四方正等具足四門。其門左右有吉祥幢，軒楯周環，遍垂珠鬘瓔珞，鈴鐸繒旛種種間錯而為莊嚴彌布殿中，微風搖激出和雅音。復於殿外四角及諸門角，以半滿月等金剛寶而鈿飾之。寶柱行列垂妙天衣，周布香雲普雨雜華。復於其外有無量劫樹行列，諸天競奏眾妙音樂，寶瓶閼伽、天妙飲食，摩尼為燈。作此觀已，而誦此偈：
　以我功德力　　如來加持力
　及以法界力　　普供養而住
說此偈已，即結<手印  t="大虛空庫藏印">大虛空庫藏印。十度金剛縛，進力蹙如寶，禪智並申逼忍願，檀慧戒方合如幢。</手印>結是印誦密言，想從印流出如上供具樓閣等。真言曰：</施咒法></使用方法></p>
<咒語>唵誐誐曩三婆嚩嚩日囉(二合)縠(引)</咒語>
<p><使用方法><施咒法>以此密言印加持故，縱觀不成，</施咒法><功效>皆成真實廣大供養</功效>，由此法爾所成故。</使用方法></p></text>

