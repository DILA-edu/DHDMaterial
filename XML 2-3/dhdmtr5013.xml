<?xml version="1.0" encoding="UTF-8"?>
<?xml-model href="dhd.rnc" type="application/relax-ng-compact-syntax"?>
<text id="dhdmtr5013" source="T21n1211_p0044b08">
<使用方法><施咒法>次應身前想於下界風輪，想憾字黑色，漸引形如半月，遍相稱如風輪。當思真實句，所謂一切法離諸因緣。次應於風輪上想鑁字，白色光明，漸引圓滿，大小如本水輪。當思真實句，所謂一切法自性離言說。又於水輪上想鉢囉(二合)字門，變成金龜，放金色光明，漸引廣大無量由旬。當思真實義，所謂一切法勝義不可得以為方便。又於空中想欠字門，變成毘盧遮那如來。當思真實義，所謂一切法如虛空。佛身色如素月光，首戴金剛寶冠，瓔珞嚴飾身，被天妙輕衣，結菩提勝印，深起悲愍一切有情被貪瞋癡煩惱火焚燒、積集無量不善極惡之業。想毘盧遮那佛，遍身流注甘露八功德水，色如珂靈，淋灕六趣一切有情煩惱之火，盈滿金輪龜背為大香乳海故。當結<手印  t="成就海印">成就海印，十度內縛仰右旋。</手印>誦此密言曰：</施咒法></使用方法>

<咒語>唵尾麼𡀔(引)捺地吽</咒語></text>
