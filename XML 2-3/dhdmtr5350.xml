<?xml version="1.0" encoding="UTF-8"?>
<?xml-model href="dhd.rnc" type="application/relax-ng-compact-syntax"?>
<text id="dhdmtr5350" source="T21n1242_p0205c20">
    <使用方法><方法名稱>畫像儀軌分第四</方法名稱><施咒法>持明之人欲畫本尊大金剛陪囉嚩像者，當先訪求巧妙畫匠。而彼畫匠須是清淨，無有懈怠輕慢之過，兼具慈悲忍信之心。求得如是有德人已，持明之人隨彼畫人所索工直，隨索便與不得酬價。得畫匠已，持明之人方可求彼<物品>勇猛正直人衣</物品>，或<物品>來女人隱觸之衣</物品>，或求<物品>女人產生衣</物品>。若無如是等衣，即用<物品>屍衣</物品>。求得衣已，即於寂靜無人到處，令彼畫人擇日起首作㡧畫像。除持明人及畫匠外，諸餘之人並不得見，若令人見作法不成。大金剛陪囉嚩相者，一身九面，裸形黑色，三十四臂，一十六足。第一面者黑色摩呬沙目佉相；右邊設哩誐上有三面，中青色、右赤色、左黃色，皆忿怒相；左邊設哩誐上亦三面，中白色、右煙色、左黑色；二設哩誐中間畫第八面，赤色；於第八面次上畫第九面，作妙吉祥童子相，黃色。如是九面皆忿怒相。具三十四手：右第一手執刀、第二手執頻泥波羅、第三手執擣杵、第四手執麁哩迦、第五手執迦拏野、第六手執大斧、第七手執槍、第八手執箭、第九手執鉤、第十手執寶棒、第十一手執朅椿誐、第十二手執輪、第十三手執金剛杵、第十四手執骨朵、第十五手執利劍、第十六手執拏摩嚕迦；左第一手執髑髏、第二手執人頭、第三手執契吒、第四手執人足、第五手執羂索、第六手執弓、第七手執頞怛囉、第八手執鈴、第九手執人手、第十手執屍衣、第十一手執籤人、第十二手執火爐、第十三手執拶沙迦、第十四手作期剋印、第十五手執幡、第十六手執帆；左右二手執象皮。右第一足踏人、第二足踏水牛、第三足踏黃牛、第四足踏驢、第五足踏𩢵駝、第六足踏狗、第七足踏羊、第八足踏野狐；左第一足踏鷲、第二足踏獯狐、第三足踏烏、第四足踏師子、第五足踏細曩鳥、第六足踏儞怛囉、第七足踏摩賀設俱曩鳥、第八足踏娑囉娑。於像前畫尸陀林，中有種種囉叉娑鬼神、吠多拏等。又畫尼俱陀樹，樹上有懸掛人屍及有籤屍。復於林下畫眾人屍，有雜類飛鳥及狐狗等食眾屍相。於本尊前畫持明人，裸身被髮，以髑髏為冠，以五種甘露藥塗身，手持拏摩嚕迦及髑髏朅椿誐等，作瞻顧本尊陪囉嚩。面復大笑，行入尸陀林相。如是畫像畢已，將此㡧安於深密寂靜之處，常燒<物品>人肉</物品>為香供養。持明人用<物品>人骨</物品>為數珠，於此像前以虔心專註一日三時持誦大明滿三洛叉，然後隨意作法，決定成就。此畫㡧像不得寄於他人，亦不得輒於人前開展令人瞻見。持明之人以酒肉為食。又復一日三時以<物品>吠嚕左曩及人血相和為香</物品>，於㡧前焚燒以為供養。如是至誠不退者，</施咒法><功效>決定獲得最上成就</功效>。</使用方法></text>

