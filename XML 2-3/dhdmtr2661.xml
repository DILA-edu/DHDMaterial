<?xml version="1.0" encoding="UTF-8"?>
<?xml-model href="dhd.rnc" type="application/relax-ng-compact-syntax"?>
<text id="dhdmtr2661" source="T19n0939_p0088a24">
　歸命淨諸惡趣王　　如來應供正等覺
　一心敬禮釋師子　　說曼拏羅滅惡趣
<p>我今為利益諸眾生故，於如來所說根本大教，演說<使用方法><方法名稱>觀想淨諸惡趣大曼拏羅法</方法名稱>。<施咒法>阿闍梨欲作法時，先擇靜處安坐澄心，觀法無我得現前已，然後想自頸上出大蓮花，於蓮花上現出 (a)阿字，復想阿字變成月輪，又想月輪變成(hūṃ)吽字，吽字變成五股金剛杵，又想此杵移於舌上，方得名為金剛舌，此後方得自在持誦。次於二手中亦想(a)阿字，阿字變成月輪，月輪變成 (hūṃ)吽字，吽字變為白色五股金剛杵。如是觀想得現前已，方得名為堅固金剛手，然後得用此手結一切印，用金剛陪囉嚩法而作擁護，用金剛室珂囉等而作金剛界，以金剛圍繞如此結界利益眾生。</施咒法></使用方法></p>

<p><使用方法><施咒法>又觀想虛空亦復作結界，中作曼拏羅，於曼拏羅中有無數佛身，量如芥子，相好端嚴，一一分明。時阿闍梨即想塗香、燒香、名花及燈，乃至上妙種種飲食而作供養，又想虛空曼拏羅外復有天、龍、夜叉、羅剎、摩睺羅伽、部多、必隷多、必舍左等皆來隨喜，亦受供養。如是作供養已，將此功德懺悔迴向發願利樂眾生，復以妙言讚於佛德，即說偈曰：
　我佛最上尊　　天人之大師
　善哉以法力　　<功效><益處 t="滅苦">能淨諸惡趣</益處>
　眾生離惡趣</功效>　　修行證菩提
　天龍夜叉等　　合掌禮於佛
　各各禮佛已　　隱身而不現
如是觀想一一分明得成就已，次於心中觀想月輪，於月輪上想有曼拏羅。得現前已，然後復想空中曼拏羅。亦復分明已，即結金剛鉤印攝入心中，想二曼拏羅相合為一，又結印安住，即成畢竟相應曼拏羅。於此曼拏羅中觀想本身為釋迦佛，於佛心中復現圓月，而於月中想有本尊微妙真言，名淨諸惡趣。此妙真言纔心念時，於剎那頃放大光明，普照一切眾生之界，下至地獄、餓鬼、畜生之趣，而彼光明所照眾生應有罪業，以光威力滅盡無餘。又想光明滅惡趣已，召彼眾生來入相應曼拏羅中。時阿闍梨口誦灌頂微妙真言，以<物品>法淨水</物品>與灌其頂，令諸眾生悉成佛子。又想以上妙供具普供養之時，阿闍梨手持<物品>鈴杵</物品>，於曼拏羅前而說讚言：
　稽首釋師子　　善轉妙法輪
　能滅三界中　　一切諸惡趣
　稽首金剛頂　　法界真言理
　演出第一義　　利益諸眾生
　稽首寶生頂　　等觀眾生界
　遍三界有情　　悉施與灌頂
　稽首蓮花頂　　妙觀察自性
　憐愍諸眾生　　降甘露法雨
　稽首羯磨頂　　自性所作受
　善作種種業　　息眾生苦惱
　稽首光明頂　　能普照三界
　惡趣中眾生　　善能為救護
　稽首寶幢頂　　持如意寶幢
　財施諸眾生　　能滿一切願
　稽首利佛頂　　能斷諸煩惱
　降伏四魔軍　　利生成正覺
　稽首白繖蓋　　諸相具足身
　遍周三界中　　唯佛一法王
　戲鬘與歌舞　　香花及燈塗
　常奉覲如來　　今至誠稽首
　護門諸賢聖　　鉤索與鎖鈴
　各住本方位　　今至誠稽首
　稽首歡喜地　　乃至法雲等
　十地大菩薩　　今至誠稽首
　梵王與帝釋　　摩訶自在天
　日月及火風　　羅剎部多等
　悉能護十方　　我一心稽首</施咒法></使用方法></p>

<p><使用方法><施咒法>作讚歎已，又復觀想盡三界空，於風與水際中間化成金輪，於金輪上想現(saṃ) 宋字。宋字變成妙高山，四寶所成，四方廣闊。於彼山上想現(bhrūṃ)㪍龍(二合)字，變成大曼拏羅，名淨諸惡趣。其曼拏羅四方四門，門上各有樓閣，以四繩為界，四門四隅有金剛寶種種嚴飾，復有眾寶瓔珞及寶鈴鐸處處懸掛，寶幢幡蓋四邊圍繞。於曼拏羅中想有八輻輪，於輪中心有蓮花，花中有師子寶座，座上有月輪，於月輪中有釋迦佛，以大慈悲智慧方便利益眾生故現出真言相。真言曰：</施咒法></使用方法></p>

<咒語>唵(引)母儞(引)母儞(引)(一)　摩賀(引)母儞(引)娑嚩(二合引)賀(引)(二)</咒語>
<p><使用方法><施咒法>時阿闍梨即復入三摩地，名除蓋障淨諸惡趣。從三摩地出已，誦前真言王及結法輪印，<手印  t="法輪印">印以二手作金剛拳，却從檀慧次第而開。</手印>當誦真言結印之時，</施咒法><功效><益處 t="滅苦">能斷一切眾生輪迴之業</益處>。</功效></使用方法></p></text>
